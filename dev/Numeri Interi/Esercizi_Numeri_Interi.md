



# I Numeri Interi

### ESERCIZIO 1 - Posizione dei numeri interi su una retta

a) Posiziona su una retta orientata orizzontale i seguenti numeri: $+3, -7, +4, -2, 0, +1, -6$. Fai uno spostamento a partire dallo zero verso DX se il numero è positivo e verso SX se è negativo. Alla fine dello spostamento disegna il punto.

#### Soluzione

![Esercizio-1](img\Esercizio-1.png)

b) Posiziona su una retta orientata verticale i numeri: $0, -2, 2, 3, 4, -4$ Fai uno spostamento a partire dallo zero verso l'alto se il numero è positivo e verso il basso se è negativo. Alla fine dello spostamento disegna il punto.

#### Soluzione

<img src="img\Esercizio-1b.png" alt="Esercizio-1b" style="zoom:10%;" />



### ESERCIZIO 2 - Ordinamento dei numeri interi

Scrivi in ordine:

a) crescente i numeri $-6, +9, -1, +7, -2, -4;$ 

b) decrescente i numeri $+8, -3, 0, -5, +4, -11.$  

#### Laboratorio GEOGEBRA

Risolvi i punti a) e b) dell'esercizio con le istruzioni GEOGEBRA seguenti (calcolatrice ALGEBRA):

1. $Ordina(\{-6,9,-1,7,-2,-4\})$&#9166;
2. $l = Ordina(\{+8, -3, 0, -5, +4, -11\})$&#9166;
3. $Inverti(l)$&#9166;



### ESERCIZIO 3 - Espressioni con somme algebriche I

a) Per ciascuna delle seguenti coppie di numeri tra parentesi scrivi la somma algebrica e calcola il risultato.

1. $(+2, +8);$   $(+5, -8);$   $(-5, +8);$   $(-5, -8);$
2. $(0, +2);$   $(-2, 0);$   $(+4, -4);$   $(-4, +4);$

b) Trova quanti numeri interi e quante operazioni contiene ciascuna delle espressioni seguenti e calcola il valore di ciascuna dei esse.

1. $+5-9;$    $-2+6;$    $12-19+6;$     $-5-9-10;$  
1. $1 + 2 + 3 - 3 - 2 - 1 - 0;$     $+1 - 1 + 1 - 1 + 1;$     $1 - 2 + 3 - 4 + 5 - 6$.



### ESERCIZIO 4 - Problemi con i numeri interi I

Scrivi le espressioni (**NON il solo risultato!**) che, utilizzando i dati contenuti nel testo, forniscono le soluzioni ai problemi seguenti e calcolane il valore. 

a) Una lumaca cammina lungo una linea dritta verso destra per 7 cm, poi si gira e cammina verso sinistra per 2 cm, poi si gira e cammina verso destra per 5 cm, poi ancora una volta si gira e cammina per 12 cm verso destra.

Indicando con un numero positivo ogni spostamento verso destra e con uno negativo gli spostamenti verso sinistra calcolare:

1. lo spostamento totale della lumaca dal punto di partenza;
2. la distanza totale percorsa dalla lumaca.

![e](img\lumache.png) 

b) Ho ottenuto un prestito di 75 euro senza interessi. Dopo un certo tempo ho restituito al creditore 37,50 euro, poi ho preso in prestito altri 42,50 euro. Oggi, dopo aver restituito altri 25 euro, qual è la mia situazione (saldo) con il creditore, considerando positivamente i crediti e negativamente i debiti?

c) Una azienda negli ha realizzato negli anni i profitti riportati in figura:

<img src="img\profitti.png" alt="profitti" style="zoom:25%;" />

1. Quale è stato il profitto totale dell'ultimo quinquennio?
2. Quale è stato il calo di profitto tra il 2018 ed il 2019, tra il 2019 ed il 2020 e tra il 2020 ed il 2021?
3. Quale è stato l'anno peggiore e quale il migliore?

d) Un palo è piantato nel fondo di un fiume. Tre metri di palo sono nel terreno, 10 metri sono nell'acqua e 2 metri sono nell'aria, fuori dall'acqua. Se consideriamo il livello dell'acqua come altezza zero, al di sotto altezze negative ed al di sopra altezze positive, indica a che altezza sono i due capi del palo. 

e) In un campionato di calcio si ha la situazione di classifica seguente:

$$
\begin{array}{l|c}
		\textbf{SQUADRA} & \textbf{PUNTI} \\
        \hline        
        Inter & 45 		\\
        Juventus & 41 	\\
        Roma & 40  		\\
        Atalanta & 33  	\\
        Napoli & 29 	\\
        Fiorentina & 25 \\
        \end{array}
$$
Indicando con un numero positivo il distacco tra una squadra e le inseguitrici e con un numero negativo il distacco con le precedenti in classifica, scrivi i distacchi dell'Atalanta e della Juventus. Quale è il nuovo distacco dell'Atalanta dalla Juventus se la prima dimezza il distacco esistente? 

f) Giocando a carte con tre avversari, effettuo due partite che terminano nel modo seguente:
1. vincita di 40 punti con il primo giocatore; perdita di 170 punti con il secondo giocatore; vincita di 10 punti con il terzo giocatore;
2. vincita di 60 punti con ciascun giocatore.

Quanti punti ho alla fine delle partite?



### ESERCIZIO 5 - Prodotti e quozienti

a) Calcola i seguenti prodotti e quozienti (quanti numeri ed operazioni contiene ciascuna espressione?):

1. $-5\text{·}(-8);$   $-5(-8);$   $-(5);$   $-(5)8;$   $5 \cdot (-8);$   $+(5) \cdot 8;$

2. $+4\cdot 8 \cdot (-2);$   $-(-12) \cdot (-5);$   

3. $(+15):(+3);\enspace (+15):(-3);$ 

4. $(-8):(+8);$   $0:(-5);$    $-(2):2$.

b) Per ciascuna delle seguenti coppie di numeri tra parentesi scrivi il prodotto e calcola il risultato

1. $(2, 8);$   $(+5, 8);$   $(5, -8);$   $(-5, -8);$
2. $(-2, 0);$   $(0, -2);$   $(+4, -4);$   $(-4, +4);$

c) La lumaca dell'esercizio 4.a si muove di 5 cm verso sinistra, poi si gira e si muove del doppio della distanza iniziale verso destra, quindi si gira e si muove del triplo della distanza iniziale ancora verso sinistra. Calcolare lo spostamento della lumaca prima di ogni cambiamento di direzione e scrivere l'espressione che ci dà lo spostamento totale.

### ESERCIZIO 6 - Relazioni di uguaglianza e disuguaglianza

Controlla la verità delle relazioni seguenti:  

a) $-1 > 0;\enspace -7 < -3;\enspace 0 \le 0;\enspace 1 = 1 + 0;\enspace 4-5 \ge 1+3-4;$

b) $2+3\text{·}(-1)=11-5-7;\enspace 3^{2}-2\text{·}3-1=\left(3-2\right)^{2}$



### ESERCIZIO 7 - Espressioni e parentesi

a) Alcune delle espressioni seguenti hanno delle coppie di parentesi "inutili". Riscrivi le queste espressioni senza parentesi inutili e di tutte calcola il valore.

1. $4+(3-2)+1;$    $-1(2-3)+5(-6);$    $(2-3)-1-6\cdot 5;$
2. $(+4)+(+5-9);$    $[+15-(+7+3-2)]+[-15-(-6+7-1)]$.

b) Scrivi tre espressioni ciascuna contenente tre numeri, due operazioni ed una coppia di parentesi NON inutili.

c) Calcola il valore delle espressioni seguenti. 

1.  $-7-5\cdot2+16:8-5+6-18:3$.		[$R. -20$];

2.  $(-15):3-6+18:(-6)-(+7 \cdot 3-10)+7\cdot2$.		[$R. -11$];

3.  $[3 \cdot (2-4)-5] \cdot (-2)-[15+3 \cdot (-4)-(-6+2)]+5$.		[$R. +20$];  

#### Laboratorio GEOGEBRA

a) Per risolvere l'esercizio applica il metodo seguente. 

1. Calcola il valore dell'espressione del testo con GEOGEBRA;
2. Scrivi la stessa espressione senza le parentesi che pensi siano inutili;
3. Calcola il valore con GEOGEBRA della nuova espressione. Se è lo stesso di quella originale le parentesi sono "inutili", altrimenti no.



### ESERCIZIO 8 - Rappresentazione delle espressioni

a) Scrivi le espressioni relative ai seguenti diagrammi ad albero:

1.    

   

   ![Albero](img\expint1a.png)

   

   

2.    

   

   ![Albero](img\expint2a.png)

   

   

3.    

   

   ![Albero](img\expint3a.png)

   

b) Scrivi i diagrammi ad albero relativi alle espressioni seguenti:

1) $-4(-3)^2-(-2);$
2) $67-5[-1+(2-8)^2];$  
4) $ (-20+3(-5)):(21-(-4)^2).$

#### Esempio di SOLUZIONE

b.2) 

![Albero](img\Alberi-ES-7b-2.png)



### ESERCIZIO 9 - Dalle parole alle espressioni (I)

Traduci in espressioni le seguenti frasi e calcolane il valore.  

a) Sottrai 7 al prodotto di 2 per 3;

b) Scrivi la differenza tra 15 ed il prodotto di 7 per 2;

c) Aggiungi 10 al rapporto tra 16 e -2;

d) Moltiplica per -3 la differenza tra 4 e il prodotto di 2 per 3;

e) Scrivi il rapporto tra 15 e la somma tra 2 e 3;

f) Sottrai alla somma di 7 e del prodotto di 2 per 3 la differenza tra 15 e il prodotto di 7 per 2, aggiungi poi al
risultato il quoziente di 16 per -2;

g) Moltiplica per -3 la differenza tra 4 e il prodotto di 2 per 3, sottrai poi al risultato il risultato della divisione tra 15 e la somma tra 2 e 3.

#### Esempio di SOLUZIONE

a) $2 \cdot 3 - 7;$      b) $15 - 7 \cdot 2;$      c) $16 : (-2) + 10;$



### ESERCIZIO 10 - Dalle parole alle espressioni (II)

Traduci in espressioni le seguenti frasi indicando con la lettera ‘$x$’ il numero generico citato; calcola poi il loro valore, sostituendo alla lettera il numero assegnato.

a) Aggiungi ad un numero il suo triplo [$x=1$];

b) Sottrai da un numero la sua metà [$x=6$];

c) Moltiplica un numero per 4 e sottrai la sua terza parte sommata a 22 [$x=9$];

d) Moltiplica un numero per 4, sottrai al prodotto un suo terzo e somma al risultato 12 [$x=-9$];

e) Somma alla metà di un numero la sua quinta parte e sottrai il numero stesso diminuito di 6 [$x=-20$];

f) Scrivi il doppio di un numero diminuito di uno sommato al triplo dello stesso numero al quadrato [$x=0$];

g) Scrivi due numeri consecutivi [$x=3$]. 

#### Esempio di SOLUZIONE

a) $x + 3 \cdot x;$      b) $x - x : 2;$      c) $4 \cdot x - (x : 3 + 22);$



### ESERCIZIO 11 - Posizione di coppie di numeri su un piano

Posiziona le coppie di numeri interi riportate di seguito su un piano con due rette perpendicolari (riferimento cartesiano). Fai un primo spostamento a partire dal centro del piano a destra (DX) o sinistra (SX) se il primo numero è positivo o negativo ed un secondo in alto o in basso se il secondo è positivo o negativo. Alla fine dei due spostamenti disegna il punto.

a) $Q = \{(1;1), (-1;1), (-1;-1), (1;-1)\};$

b) $T = \{(-1;0), (1;0), (0;1)\};$

c) $R = \{(-3;-1), (-1; -1), (0;-1), (1;-1), (2;-1), (3;-1)\}$.

#### Laboratorio GEOGEBRA

a) Risolvi il punti a), b) e c) dell'esercizio con le istruzioni GEOGEBRA: 

1. $Q=\{(1,1),(-1,1),(-1,-1), (1, -1)\}$ &#9166; .
2. $T=\{(-1,0),(1,0),(0,-1)\}$ &#9166; .
3. $R=\{(-3,-1),(-1,-1),(0,-1), (1,-1), (2,-1), (3,-1)\}$ &#9166; .

<img src="img\Es-11.a.png" alt="Es-11.a" style="zoom:10%;" />   <img src="img\Es-11.b.png" alt="Es-11.b" style="zoom:10%;" />     <img src="img\Es-11.c.png" alt="Es-11.c" style="zoom:10%;" />



### ESERCIZIO 12 - Dai punti alle coppie di interi

a) Scrivi l'insieme delle coppie di numeri interi corrispondenti ai punti in figura.

<img src="img\Coordinate-dei-Punti.png" alt="Coordinate-dei-Punti" style="zoom:20%;" />

b) Scrivi il sottoinsieme delle coppie precedenti che hanno entrambi i numeri negativi.

#### Laboratorio GEOGEBRA

a) Risolvi il punto b) dell'esercizio precedente con l'istruzione GEOGEBRA: 

$H=(-3,-3)$ &#9166; .



### ESERCIZIO 13 - Espressioni con i numeri interi

a) Individua quanti e quali numeri interi ed operazioni contiene ciascuna delle espressioni seguenti e calcola il valore di ciascuna dei esse.

1.  $\left\{ 5[10-2\text{·}(3\text{·}7-5\text{·}4)]\text{·}8\right\}.$

2.  $80+[(4+3\text{·}5):(3+2\text{·}8)].$  

3.  $\left\{ -(+5)-[-(-1)]\right\}.$  

b) Calcola il valore delle seguenti espressioni.

1. $\left\{ 5[10-2\text{·}(3\text{·}7-5\text{·}4)]\text{·}8\right\} :80+[(4+3\text{·}5):(3+2\text{·}8)]. \enspace\enspace\enspace [R. 5];$  
2. $\left\{ [(10-6)^{2}+3\text{·}10]:(6:3)\right\} +4+3^{2}-(2^{4}-1). \enspace\enspace\enspace\enspace\enspace\enspace\enspace [R. 21];$  
4. $\left\{ -(+5)-[-(-1)]\right\} -\left\{ [-(+5)]-[-(-7)]\right\} -\left\{ -[-(-3)]-[-(-6)]\right\}. \enspace\enspace\enspace    [R. 15];$  

c) Individua quanti e quali numeri interi ed operazioni contiene ciascuna delle espressioni seguenti e calcola il valore di ciascuna dei esse.

1. $\left[\left(2^{4}+2^{3}\right):\left(8^{2}:4^{2}\right)\right].$  

2. $\left[\left(2^{4}+2^{3}\right):\left(8^{2}:4^{2}\right)\right]+\left[3^{2}\cdot2^{2}:\left(6^{3}:6^{2}\right)\right]. \enspace\enspace\enspace [R. 12];$  

3. $\left\{ \left[\left(-6\right)^{3}\cdot\left(-3\right)^{3}\right]:18^{2}\right\} :\left(-18\right)\text{·}\left(-2\right). \enspace\enspace\enspace [R. 2];$  

d) Calcola il valore delle seguenti espressioni.

1. $\left\{ 2^{4}:\left[3^{2}\cdot2^{2}-3\left(3^{3}:3\right)-2^{4}:2^{3}+2^{2}-3\right]+3\right\} ^{2}.     \enspace\enspace\enspace [R. +25];$  
2. $-4(-3)^2-(-2);\enspace 40:(-4)5;\enspace  -2^2-(-2)^2;\enspace  -15+3(-4+7\cdot 2);$
3. $67-5[-1+(2-8)^2];\enspace (-20+3(-5)):(21-(-4)^2).$



### ESERCIZIO 14 - Proprietà delle potenze
Semplifica le espressioni seguenti applicando le proprietà delle potenze e calcola il loro valore.  

a) $(6^{3}:6\text{·}6^{2})^{2};\enspace \:(2^{3})^{4}:4^{4};\enspace \:(4\text{·}3^{2})^{3}$     [Suggerimento: sostituisci $4$ con $2^2$];

b) $(6^{3}:6\text{·}6^{2})^{2}:(4\text{·}3^{2})^{3};\enspace \:-[(2^{3})^{4}:4^{4}+2^{0}\text{·}2^{2}];$

c) $(6^{3}:6\text{·}6^{2})^{2}:(4\text{·}3^{2})^{3}-[(2^{3})^{4}:4^{4}+2^{0}\text{·}2^{2}]+3^{3}:3;$

d) $\left\{ [(2^{4}-7\text{·}3+2)^{6}:(-3)^{2}]^{3}:(3)^{6}\right\} :[13-(16+6)]^{2}-4^{3}+7.$



### ESERCIZIO 15 - Sostituzioni (I)

a) Scrivi le espressioni numeriche ottenute sostituendo alle lettere i numeri indicati tra parentesi graffe e poi calcola il loro valore (i numeri con segno, nell'espressione sostituita, devono essere tra parentesi tonde).

1. $x^2,\ \{x=2\};$     $x^2,\ \{x=-2\};$     $-x^2,\ \{x=2\};$     $-x^2,\ \{x=-2\};$
2. $-2x + x^2 + 1,\ \{x=2\}$.

a) Scrivi le espressioni numeriche ottenute sostituendo alle lettere i numeri indicati tra parentesi e poi calcola il loro valore (ogni sostituzione riguarda due lettere).

1. $3-a^{3}-2b^{2}+a^{2}\text{·}(a-b),\ \{a=2,\ b=-2\}$  
2. $3ab-5a^{2}+3a-1,\ \{a=-2,\ b=-8\}$  
3. $(a+b)(a-b)+ab-a^{2},\ \{a=6,\ b=-3\}$  
4. $(x^{2}+a)x-a(x-1):(x+1)+4a,\ \{x=1,a=-9\}$

C) Scrivere gli alberi relativi alle espressioni numeriche dei punti a.1 ed a.2.

#### Laboratorio GEOGEBRA

Risolvi il punto a.2) dell'esercizio con le istruzioni GEOGEBRA seguenti (calcolatrice CAS):

1. $l = 3a\cdot b - 5a^2+3a-1$&#9166;
2. $Sostituisci(l,\{a = -2, b = -8\})$



### ESERCIZIO 16 - Sostituzioni (II)

a) Scrivi le espressioni numeriche ottenute sostituendo alle lettere i numeri indicati tra parentesi graffe e poi calcola il loro valore. Se nella parentesi graffa ci sono più numeri devi fare più sostituzioni.

1. $a^2 ,\,\,\ a \in \{-5, 5\};$
2. $a^2 ,\,\,\ a \in \{0, 1, -1, 2, -2\};$
3. $(1 - a)\cdot a + 3,\,\,\ a \in \{0, 1, -1, 2, -2\}.$

#### Esempio di SOLUZIONE

Sostituzione del punto a.1: $\{0^2, 1^2, (-1)^2,2^2, (-2)^2\} \rightarrow 	\{0,1, 1, 4, 4\}$



b) Organizza le sostituzioni del punto a) in tabelle, mettendo nella prima colonna i numeri da sostituire e nella seconda il valore dall'espressione sostituita.

#### Esempio di SOLUZIONE

Sostituzioni del punto a.2) 
$$
\begin{array}{r|c}
a & Valore\\
\hline
0 & 0  \\
1 & 1  \\
-1 & 1  \\
2 & 4  \\
-2 & 4  \\
\end{array}
$$

#### Laboratorio GEOGEBRA

a) Risolvi i punti a.2) e b.1) dell'esercizio con le istruzioni GEOGEBRA seguenti (calcolatrice CAS):

1. $Sostituisci(-2 x+x^2+1,{x = 2})$&#9166;
2. $Sostituisci (1 - y)\cdot y + 3,{y = -5})$&#9166;

b) Risolvi i punti b.1) e b.2) con le istruzioni GEOGEBRA seguenti (calcolatrice GRAFICI):

1. $Compatta(a^2,a,\{-5,5\});$
2. $Compatta(a^2,a,\{0,-1,1,-2,2\});$



### ESERCIZIO 17 - Sostituzioni (III)

a) Per ciascuna delle uguaglianze seguenti trova una coppia di numeri che sostituita ordinatamente alle lettere a e b rendono l'uguaglianza vera.

1. $a+b=5;$
2. $a-b=5;$
3. $a+b=2;$

b) Per ciascuna delle uguaglianze seguenti trova tre coppie di numeri che sostituite ordinatamente alle lettere a e b rendono l'uguaglianza vera.

1. $a+b=0;$
2. $b=a+1;$
3. $a=-b+2$.



### ESERCIZIO 18 - Dalle parole alle espressioni (III)

Essendo $a$ e $b$ due numeri interi, traduci in espressioni le seguenti frasi e calcola il valore delle espressioni sostituendo alle lettere i numeri assegnati.

a) Sottrai $b$ al triplo di $a$,  [$a = 3, b = 2$];

b) Aggiungi il quadruplo di $b$ alla differenza tra il triplo di $a$ e $b$ , [$a = 3, b = 2$];

c) Dividi la somma di sette volte $a$ e il cubo di $b$ per la somma di $a$ e $b$,  [$a = 3, b = 3$];

d) Moltiplica la somma del quadruplo di $a$ e del triplo di $b$ per la somma del doppio di $a$ e del triplo di $b$,  [$a = 3, b = 2$].

#### Esempio di SOLUZIONE

a) $3\cdot a - b;$

b) $3 \cdot a - b + 4 \cdot b;$

c) $(7 \cdot a + b^3) : (a + b);$



### ESERCIZIO 19 - Problemi con i numeri interi II

a) Un investitore ha comprato il lunedì 800 azioni ad un prezzo di 19 euro ciascuna. Durante la settimana c'è stato un giorno un cui il prezzo è salito di 2 euro ma durante tutti gli altri è sceso di un euro. Quale è il valore delle azioni il venerdì? Di quanto è variato il prezzo dall'inizio?

b) Alle 6 del pomeriggio la temperatura era di 5 gradi. Per le successive 4 ore la temperatura è scesa di 3 gradi l'ora. Che temperatura c'era alle 10 di sera?

c) Un abbonato paga per un contratto telefonico 20 euro al mese. Se una rata non è pagata entro la scadenza (15 del mese successivo), dovrà versare un interesse di mora di 2 euro per ogni mese di ritardo nel pagamento della rata.

Calcola il debito/credito accumulato il 16 di ogni mese nei casi elencati di seguito e riportalo (con segno negativo se debito, positivo se credito) in una tabella di 3 colonne con, in ogni riga, la data del sedici del mese, l'ordinale del pagamento e l'importo, come nell'esempio seguente.

a)  l'abbonato non paga per 3 mesi, poi salda il debito entro la scadenza del quarto mese;

a)  l'abbonato non paga per 3 mesi, poi salda il debito e contemporaneamente paga un mese in anticipo entro la scadenza del quarto mese;

b) l'abbonato non paga per 3 mesi, poi salda le prime 2 rate entro il quarto mese, paga regolarmente per altri 3 mesi e quindi salda il debito entro la scadenza dell'ottavo mese;

c) l'abbonato non paga nulla fino ad accumulare un debito vicino ai 200 euro. In questo caso quante righe ha la tabella?

#### Esempio di SOLUZIONE

L'abbonato non paga per due mesi consecutivi e poi salda tutto il debito entro il la scadenza del terzo mese 
$$
\begin{array}{c|c|c}
        Data & Mese & Debito \\
        \hline
        16/02 & 1 & -22  \\
        16/03 & 2 & -46  \\
        16/04 & 3 &   0  \\
        \end{array}
$$



### ESERCIZIO 20 - Potenze

a) Calcolare le seguenti potenze di numeri interi.

1. $(-2)^3, (-2)^4, (+2)^5, (-1)^4, (-5)^0;$
2. $-1^7, -1^6, (-1)^6, (-1)^7$.

b) Calcola il valore delle seguenti espressioni, applicando le proprietà delle potenze.

1. $(-6)^9:(-6)^3, (-2)^2\cdot(-2)\cdot(-2)^4,[(-6)^3]^2:(6)^5;$
2. $[(-5)^4\cdot(4)^4]\cdot(-20)^3, [(2)^3\cdot(5)^3]^2:(-10)^3$.