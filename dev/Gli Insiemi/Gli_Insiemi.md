
# Gli Insiemi

### ESERCIZIO 1 - Rappresentazione per Elencazione

a) Rappresenta graficamente e per elencazione gli insiemi A, B e C formati rispettivamente dalle lettere delle parole «rododendro», «giglio», «azalea».  
b) Rappresenta per elencazione i seguenti insiemi:  
1. I naturali non maggiori di 8;  
2. I naturali dispari compresi fra 30 e 40;  
3. I multipli pari di 7 minori di 40;  
4. I divisori di 42;  
5. I divisori primi di 42:  
6. I giorni della settimana che iniziano per «b»;  
7. Le vocali della parola «farfalla»
    
c) Rappresenta per elencazione i seguenti insiemi:  
1. L’insieme A dei numeri del tipo $3n$, con n ∈ {0, 2, 4, 6};  
2. L’insieme B dei numeri del tipo $2n + 1$, con n ∈ {0, 1, 2, 3, 4};  
3. L’insieme C dei numeri del tipo $-2n$, con n ∈ {-2, -1, 0, 1, 2};  
4. L’insieme D dei numeri del tipo $\dfrac{3n + 1}{3}$, con n ∈ {-3, -2, -1, 1, 2, 3}.

### ESERCIZIO 2 - Rappresentazione mediante proprietà caratteristica

a) Rappresenta gli insiemi seguenti mediante una proprietà caratteristica dei loro elementi.  
1. A = {martedì, mercoledì};  
2. B = {Nord, Sud, Est, Ovest};  
3. C = {$\alpha, \beta, \gamma$};  
4. D = {a, e, i, o, u};  
5. E = {5, 7, 9, 11, 13};  
6. F = {8, 9, 10, 11, 12, 13, 14, 15};  
8. G = {12, 16, 20, 24, 28, 32};  
9. I numeri interi pari minori o uguali a 16;  
10. I numeri naturali compresi fra 10 e 30;  
11. Gli interi negativi.

### ESERCIZIO 3 - Dalla proprietà caratteristica all'elencazione

Scrivi la rappresentazione per elencazione dei seguenti insiemi.  
1. A = {x: x è una lettera della parola «avvocato»};  
2. B = {x: x è una vocale};  
3. C = {x: x è il nome di un mese che inizia con la lettera «g»};  
4. D = {x: x è un pianeta del sistema solare};  
5. E = {x: x è una provincia del Lazio}.

### ESERCIZIO 4 - I Sottoinsiemi

a) Considera i seguenti insiemi: A = {SERA}, B = {S, E, R, A}, C = {A, R, S, E}, D = {R, E, S, A}, E = {RESA}  
1. Descrivi a parole i loro elementi  
2. Quali insiemi sono uguali tra loro?  

b) Scrivi tutti i sottoinsiemi dell’insieme A = {a, b, c}.  
c) Scrivi tre parole le cui lettere formino tre insiemi A, B, C, tali che $A \subset B \subset C$.  
d) Stabilisci se gli insiemi A, B, C sono sottoinsiemi dell’insieme D:  
1. A = {x ∈ N: x è multiplo di 5}, B = {x ∈ Z: x >= -1}, C = {5, 10, 15}, D = N.  
2. A = {x: x è una lettera di «diario»}, B = {x: x è una lettera di «ardore»}, C = {x: x è una lettera di «orda»}, D = {x: x è una lettera di «radio»}.

### ESERCIZIO 5 - Intersezione ed Unione

a) Per ogni coppia di insiemi determina l’unione e l’intersezione, rappresentandole mediante un diagramma di Eulero-Venn:  
1. A = {x: x è una lettera della parola «tegame»}, B = {x: x è una lettera della parola «gomito»}  
2. A = {x: x è una lettera della parola «attesa»}. B = {x: x è una lettera della parola «paese»}  

b) Per ciascuna coppia di insiemi A e B determina l'insieme A ∩ B:  
1. A = {x: x è multiplo di 4} e B = {x: x è multiplo di 6}  
2. A = {x: x è divisore di 8} e B = {x: x è divisore di 12}  

c) Dati gli insiemi A = {0, 1, a}, B = {1, 2, a, b} e C = {0, 2, 4}, calcola i risultati delle seguenti espressioni:  
1. A ∩ B ∩ C  
2. A U (B ∩ C )




### ESERCIZIO 6 - Problemi su intersezione ed unione

a) Un’indagine di mercato compiuta su 90 famiglie ha evidenziato che 59 possiedono il robot da cucina, 80 hanno il forno a microonde o il robot da cucina e 24 possiedono entrambi gli elettrodomestici.  
Quante famiglie hanno solo il robot e quante solo il forno? Quante non possiedono nessuno di questi elettrodomestici? [R. 35; 21; 10]  

b) In una classe di 32 alunni, 18 giocano a calcio e 20 a pallavolo. Di essi, 16 praticano entrambi gli sport. Calcola quanti alunni non praticano ne’ il calcio ne’ la pallavolo.  

c) In un gruppo di 18 persone ciascuno porta almeno uno fra cappello, giacca e cravatta. Si sa che in 6 portano il cappello, in 9 la giacca e in 12 la cravatta. Due persone portano cappello e cravatta e nessuno porta cappello e giacca. Stabilisci quante persone hanno giacca e cravatta.  

d) In una sala sono presenti 62 persone, ognuna delle quali ha almeno una delle caratteristiche seguenti: essere europei o essere studenti. Si sa che gli studenti non europei sono 12, che gli inglesi non studenti sono 8, che gli studenti europei non inglesi sono 22 e che gli europei non inglesi né studenti sono tanti quanti gli studenti inglesi. Determina il numero degli inglesi.

### ESERCIZIO 7 - Differenza e Complemento

a) Dati A = {x: x è residente in Veneto} e B = {x: x è residente a Venezia}, descrivi a parole A - B e B - A.  
b) Dati gli insiemi A, B, C, formati rispettivamente dalle lettere delle parole «colore», «sapore», «odore», determina la differenza fra tutte le possibili coppie di insiemi.  
c) Determina A e B in modo che:  
&emsp; A U B = {a, b, c, d, e, f, g, h},  
&emsp; A U B = {e, g},  
&emsp; A - B = {a, d, h, b},  
&emsp; B - A = {c, f }.  
Le informazioni fornite sono eccessive. Quante ne bastano?  

d) Determina descrivendolo a parole, il complementare dei seguenti insiemi rispetto all’insieme U indicato.  
1. U = {x: x è una lettera dell’alfabeto}, A = {x: x è una vocale}.  
2. U = {x: x è un punto della superficie terrestre}, A = {x: x è un punto delle terre emerse}.
