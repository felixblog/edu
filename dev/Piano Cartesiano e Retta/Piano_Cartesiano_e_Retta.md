
# Piano Cartesiano e Retta

### ESERCIZIO 1 - Posizione dei Punti

Posiziona i punti degli insiemi seguenti su di un piano cartesiano  

a) $Q = \{(1;1), (-1;1), (-1;-1), (1;-1)\}$;

b) $T = \{(-1;0), (1;0), (0;1)\}$;

c) $R = \{(-3;-1), (-1; -1), (0;-1), (1;-1), (2;-1), (3;-1)\}$.

#### Laboratorio

a) Risolvi il punto c) dell'esercizio con l'istruzione GEOGEBRA: $l=\{(-3,-1),(-1,-1),(0,-1), (1,-1), (2,-1), (3,-1)\}$ &#9166; .



### ESERCIZIO 2 - Coordinate dei punti

Scrivi l'insieme delle coppie di coordinate relative ai punti in figura

![Fig1](img/Fig1.png)

### ESERCIZIO 3 - Punti allineati

Disegna la retta che passa per ciascuno dei seguenti insiemi di punti allineati. Descrivi a parole le caratteristiche di ciascuna retta.  

a) $A = \{(-5;3), (1; 3), (6; 3)\}$;

b) $B = \{(0; 0), (0; -4)\}$;

c) $D = \{(-4; 4), (-2; 2), (3; -3)\}$.

#### Laboratorio

a) Risolvi il punto b) dell'esercizio con l'istruzione GEOGEBRA: $Retta((0,0),(0,-4))$.



### ESERCIZIO 4 - Campione di punti

Per ciascuno degli insiemi riportati di seguito trova un campione di 4 punti che vi appartiene e riporta i punti su di un piano cartesiano.  
a) $A = \{(x; y): y = -1\}$;

b) $B = {(x; y): x = 3}$;

c) $C = \{(x; y): y = -x\}$;

d) $D = \{(x; y): y = x + 1\}$;

e) $E = \{(x; y): x + y = 1\}$.



### ESERCIZIO 5 - Grafico della retta

Disegna le rette rappresentate dalle seguenti equazioni:  
a) $y = \dfrac{1}{2}x$,   $y = \dfrac{-1}{3}x$;

b) $y = \dfrac{-1}{3}x$,   $y = 3x$;

c) $y = \dfrac{11}{8}x$,   $y = 11 x$  

#### Laboratorio

a) Risolvi il punto b) dell'esercizio con l'istruzione GEOGEBRA: $\{y=-\dfrac{1}{3}x,y=x\}$ &#9166; .



### ESERCIZIO 6 - Coefficiente angolare di una retta

Calcola il coefficiente angolare delle rette passanti per ciascuna delle seguenti coppie di punti  
a) $\{(4; -5), (2; 3)\}$; 

b) $\{(-3; 1), (-1; -2)\}$;

c) $\{(4; 1/2), (2/3; -2)\}$.  

#### Laboratorio

a) Risolvi il punto a.1) dell'esercizio con l'istruzione GEOGEBRA: $m = \dfrac{-2 - 1}{-1 - \dfrac{1}{2}}$ &#9166; .

### ESERCIZIO 7 - Equazione della retta passante per due punti

a) Scrivi l'equazione della retta passante per i punti A e B dati.  

1. $A(1/2; 1),\enspace B(-1;-2)$;  
2. $A(-2; 0),\enspace B(-2; 10)$;   
3. $A(1;-1),\enspace B(-1/2;1/2)$;    

b) Scrivi l'equazione della retta che compare in ciascuna delle figure seguenti. 

![rette1](img/rette1.png)  

#### Laboratorio

a) Risolvi il punto a.2) dell'esercizio con l'istruzione GEOGEBRA: $Retta((4,-5),(2,3))$.

b) Scrivi la sequenza di istruzioni GEOGEBRA per disegnare le rette rappresentate nella figura del punto b) dell'esercizio.  



### ESERCIZIO 8 - Forma implicita ed esplicita

a) Scrivi in forma implicita le seguenti equazioni di rette

1. $y = \dfrac{1}{2}x$,   $y = \dfrac{-1}{3}x - 4$  
2. $y = \dfrac{11}{8}x$,   $y = 11$  

b) Scrivi in forma esplicita le seguenti equazioni

1. $y - \dfrac{1}{2}x = 5$,   $y +\dfrac{-1}{3}x - 4 = 0$  
2. $y - x +2 = 0$,   $y - 4 = x + 9$  

#### Laboratorio

a) Risolvi il punto b.2) dell'esercizio con la sequenza di istruzioni GEOGEBRA riportata di seguito:

1. $Risolvi(y-x+2=0,\{y\})$ &#9166;   
2. $Risolvi(y-4=x+9,\{y\})$  &#9166;



### ESERCIZIO 9 - Interpretazione geometrica dei sistemi

Dati i sistemi seguenti, per ciascuno di essi disegna le due rette, controlla se la coppia fornita è il loro punto di intersezione e, nel caso non lo fosse, trovalo. 

a)  $$ (3;1) \enspace \enspace \left\{  
\begin{array}{c} 
5x-3y=12 \\  
x-2y=1 \\   
\end{array} 
\right.$$

b)  $$ (5;-2) \enspace \left\{  
\begin{array}{c} 
3x+2y=-1 \\  
6x-9y=2 \\   
\end{array} 
\right.$$

c)  $$ (9;2) \enspace \enspace \left\{  
\begin{array}{c} 
x+3y=-1 \\  
x-y=7 \\  
\end{array} 
\right.$$

#### Laboratorio

a) Risolvi il punto b) dell'esercizio con la sequenza di istruzioni GEOGEBRA riportata di seguito: 

1. $ l = \{ 3x+2y=-1, 6x-9y=2\}$ &#9166; 
2. $Risolvi(l, \{x, y\})$  &#9166;



### ESERCIZIO 10 - Problemi sulla retta

a) Trova i punti di intersezione con gli assi delle rette riportate di seguito

1. $y - \dfrac{1}{2}x = 5; \> y +\dfrac{-1}{3}x - 4 = 0$  
2. $x+3y=-1; \> x-y=7$;

b) Scrivi l'equazione di una retta di coefficiente $-1$ e passante per il punto $(0; 3)$.
c) Scrivi l'equazione di una retta parallela a quella di equazione $y - \dfrac{1}{2}x = 5$ e passante per il punto (-1; -1).

#### Laboratorio

a) Risolvi il punto b) dell'esercizio con la sequenza di istruzioni GEOGEBRA riportata di seguito: 

1. $m := -1$ &#9166;    $x_0:=0$ &#9166;    $y_0:=3$  &#9166;
2. $y-y_0 = m(x-x_0)$ &#9166; 

b) Risolvi il punto c) dell'esercizio con l'istruzione GEOGEBRA: $Retta((-1,-1),y - \dfrac{1}{2}x = 5)$.



### ESERCIZIO 11 - Pendenza di una linea

a) Trova, in assoluto ed in percentuale, la pendenza della linea di equazione $3x + 4y = 12$.

b) Scrivi l'equazione della retta che passa per il punto $(0;-2)$ ed ha pendenza $\dfrac{1}{3}$.

c) Nella figura seguente la salita ha una pendenza del 17%. Se in un minuto l'autocarro percorre 500 metri in orizzontale, di quanti metri sarà salito in verticale?

![pendenza](img/pendenza.png)

d) Un auto viaggia da Napoli a Roma percorrendo circa 250 Km in 3 ore e 10 minuti con una velocità costante. Indicando con t il tempo in ore trascorso dall'inizio del viaggio e con s lo spazio in Km percorso:

1. scrivi la formula che calcola lo spazio s percorso dopo t ore 
2. riporta in un piano cartesiano con il tempo sull'asse orizzontale e lo spazio su quello verticale, il grafico dell'equazione trovata. Quale è il significato fisico del coefficiente angolare?



### ESERCIZIO 12 - Applicazioni 

Negli esercizi che seguono $y$ indica il costo sostenuto da un soggetto ed $x$ di volta in volta il numero di oggetti/servizi acquistati o prodotti. La formula che lega i costi ai prodotti in generale è la seguente:
$$
y = mx+q
$$
dove $m$ e $q$ devono essere di volta in volta stimati. "$mx$" è una parte dei costi che varia con il numero degli oggetti/servizi acquistati e $q$ è una parte che non varia (quota fissa).

a) Un circolo di tennis affitta i campi sia a membri del circolo che ad esterni (non membri). I membri pagano 40 euro a semestre di iscrizione e poi 10 euro l'ora per il campo, mentre gli esterni pagano 15 euro l'ora. 

1. Scrivere le formule che, al variare di $x$, numero di ore di affitto a semestre, esprime i costi nel caso dei membri e degli esterni.
2. Individuare quale è il numero semestrale minimo di ore di campo da affittare perché convenga l'iscrizione al circolo.  

b) Una sala chirurgica ambulatoriale prevede, da parte del paziente, il pagamento di un ticket composto da una quota fissa più una variabile per ogni minuto di durata dell'operazione. Un paziente ha pagato 250 euro per un intervento di 30 minuti ed un altro 450 euro per uno di 90 minuti. Scrivi la formula per calcolare il costo del ticket a partire dalla durata dell'intervento ed utilizzala per calcolare il costo di una operazione di 45 minuti.

c) Una industria dolciaria produce dei cioccolatini che vende in scatole confezionate da 200 grammi l'una. Per la produzione dei cioccolatini, l'azienda sostiene una spesa fissa mensile di 4.000 euro ed un costo al Kg di 4 euro; ci sono da considerare poi altri 60 centesimi di costo di confezionamento per ogni scatola. Determinare:

1. la formula che esprime il costo mensile per la produzione di $x$ scatole di cioccolatini;
2. la formula che esprime i ricavi della vendita di $x$ scatole di cioccolatini al mese, considerato che il prezzo di ogni scatola è di 5 euro;
3. la formula per il calcolo dell'utile come differenza tra i ricavi ed i costi.



### ESERCIZIO 13 - Esercizio Riassuntivo   

a) L'agenzia di noleggio auto EZ ha dei prezzi alla clientela che, per il noleggio di auto, prevedono una quota fissa al giorno più una quota variabile secondo il numero di chilometri percorsi. Antonio ha noleggiato due auto in due occasioni diverse. La prima volta ha pagato 70 euro per un giorno e 100 Km e la seconda, sempre per un giorno, 120 euro per 350 Km.

1. Scrivi la formula che calcola il costo di noleggio per la clientela.
2. Antonio potrebbe noleggiare anche dall'agenzia A-OK che costa 25 euro al giorno più 0,30 euro al Km. Il noleggio conviene di più con EZ oppure A-OK? 

b) Sempre l'agenzia di noleggio EZ, per la gestione del suo parco automezzi, sostiene dei costi che, per ogni auto, sono la somma di un costo fisso di ammortamento e dei costi di manutenzione che dipendono dai Km percorsi. I costi annui sono ricavabili dal fatto che, dopo 10 anni di utilizzo, il valore di un'automobile acquistata nuova per 30.000 euro ha un valore nullo e per la manutenzione, se si percorrono mediamente 60 Km/giorno per 150 giorni l'anno, si spendono 1.000 euro/anno (ossia 0,111 euro al giorno al Km).

1.  Considerando $x$ giorni di utilizzo l'anno, calcola i costi totali per la gestione di un'auto da 30.000 euro dell'agenzia EZ come somma di costi fissi e costi variabili (in dipendenza del numero dei giorni) annui; fai l'ipotesi di una percorrenza media giornaliera di 60 Km;
2. Nelle ipotesi del punto 1 e ricavando dalla risposta dell'esercizio a.1) i ricavi giornalieri del noleggio, scrivi la formula del ricavo annuo, supponendo che l'auto sia utilizzata $x$ giorni l'anno;
3. Scrivi la formula dell'utile annuo come differenza tra i ricavi ed i costi. Disegna la curva dell'utile in un piano cartesiano ed individua il numero minimo di giorni che in un anno l'auto deve essere noleggiata perché non ci sia una perdita ("Punto di Pareggio"), ossia l'intervallo delle $x$ (giorni) in cui l'utile è positivo, detto "Regione dei Profitti" e quello in cui è negativo, detto "Regione delle Perdite".

#### Laboratorio

a) Disegna le curve dei costi dei punti b) e c) e rileva, per il punto c.2), quali sono graficamente i criteri che se applicati conducono alle decisioni ottimali per il consumatore.

b) Disegna le curve dei Ricavi-Costi-Utile del punto d) ed individua graficamente le regioni dei profitti, delle perdite ed il punto di pareggio.
