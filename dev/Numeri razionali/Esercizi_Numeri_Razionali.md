


# Numeri Razionali, percentuali ed equivalenze

## UNITA' 1: Concetto ed uso delle Frazioni

I numeri interi non bastano per indicare tutte le quantità che ci si presentano nelle situazioni della vita quotidiana, neanche nelle più comuni: se diciamo che ad uno sportello c'è una fila di tre quarti d'ora, o di un'ora ed un quarto, stiamo misurando il tempo con delle frazioni, non con dei numeri interi.

Quando diciamo "<u>tre</u> <u>quarti</u>", che si scrive $\dfrac{3}{4}$ stiamo usando l'aggettivo numerale **cardinale** "Tre" CHE STA SOPRA la linea di frazione, ed il numerale **ordinale** "quarti" CHE STA SOTTO, chiamati rispettivamente "***numeratore***" (numero superiore) e "***denominatore***" (numero inferiore).

Comunemente le frazioni si usano in almeno tre modi. Il primo, forse il più frequente, è la frazione come ***fattore*** per aumentare o diminuire una quantità intera, come in "tre quarti d'ora". Con "tre quarti d'ora" indichiamo una durata inferiore ad un'ora, ottenuta prendendo un'ora, dividendola in 4 parti uguali e prendendone 3.

Questo tipo di ragionamento è molto comune, soprattutto quando si usano le percentuali:

- Quanto pesa un quarto di torta da $800$ grammi?
- Quanto vale mezzo euro (in centesimi)?

Per trovare il risultato degli esempi si divide la quantità intera per il denominatore e si moltiplica il risultato per il numeratore della frazione: un quarto di torta pesa $800 : 4 \cdot 1 \longrightarrow 200$ grammi.

Il secondo uso che vediamo è quello delle frazioni come divisioni. Una frazione è una ***divisione che non eseguiamo*** ma che teniamo così com'è. La divisione avrebbe come risultato un numero decimale: $\dfrac{2}{4} \longrightarrow 0.5$,   $\dfrac{3}{4} \longrightarrow 0.75$. Il significato del risultato è quante volte il denominatore "entra" nel numeratore, oppure per quanto deve essere moltiplicato per avere il numeratore: $\dfrac{6}{2} \longrightarrow 3$ significa che $2$ deve essere moltiplicato per tre per avere $4$, mentre $\dfrac{2}{4} \longrightarrow 0.5$ significa che $4$ deve essere preso $0.5$ volte per avere 2, cioè neanche una volta. 

Il passaggio al numero decimale ci consente facilmente di confrontare tra di loro due frazioni per sapere se sono uguali o quale è maggiore dell'altra, come negli esempi seguenti.

$\dfrac{2}{4} \gt \dfrac{3}{4} \longrightarrow 0.5 \gt 0.74 \longrightarrow False$;

$\dfrac{7}{2} = \dfrac{21}{6} \longrightarrow 3.5 = 3.5 \longrightarrow True$;

Il terzo uso che si fa delle frazioni è per misurare una quantità, e qui interviene l'unità di misura. Facciamo due esempi.

#### Primo Esempio

In una stazione l'altoparlante dice "Avvisiamo i signori passeggeri che il treno è atteso con novanta minuti di ritardo". Che ritardo ha il treno?

1. Prima risposta: $90$ minuti (numero intero);
2. Seconda risposta: un ora e mezza ($1,5$ ore oppure $1 + \dfrac{1}{2}$ ore, numero frazionario).

Le risposte sono entrambe corrette, perché **misurano lo stesso ritardo (durata)** che viene indicato in modo diverso: nella prima risposta l'unità di riferimento (di misura) è il minuto, nel secondo l'ora (fatta di $60$ minuti).
Per avere la seconda risposta dobbiamo misurare il ritardo di $90$ minuti in ore e questo si fa calcolando quante volte $60$ minuti "entrano" in $90$ minuti: facendo la divisione si vede $1,5$ volte. 

#### Secondo Esempio

La mamma di Pierino compra una scatola da $4$ uova e Pierino ne mangia $2$. Quante uova ha mangiato Pierino?

1. Prima risposta: due uova (numero intero);
2. Seconda risposta: mezza scatola (numero frazionario).

Le risposte sono entrambe corrette, perché **misurano la stessa quantità di uova mangiate** che però viene indicata in modo diverso: nella prima risposta l'unità di misura è l'uovo, nel secondo è la scatola (da $4$ uova).
Per avere la seconda risposta dobbiamo misurare le $2$ uova in scatole, e per farlo rapportiamo la parte mangiata all'unità di misura, la scatola, usando per entrambe le quantità l'uovo, che è la quantità più piccola, in modo da avere in entrambi i casi due numeri interi: $\dfrac{2}{4}$ che rapidamente diventa $\dfrac{1}{2}$. 

Come si vede, cambiando l'unità di misura cambia anche misura della quantità di uova mangiate, che passa da numero intero a frazione.



### ESERCIZIO 1.1 - Il Concetto di Frazione

a) Rispondi alle seguenti domande scrivendo le frazioni richieste.

1. Che frazione di figura rappresentano i quadrati rossi, quelli blu e quelli non colorati? Se ogni quadrato è una mattonella e tutte le mattonelle pesano 18 Kg, quanto pesano le mattonelle bianche? 

![Frazioni-di-quadrato](img/Frazioni-di-quadrato.png)

2. Quanti colori vedi nella figura? Per ciascun colore scrivi la frazione di figura di quel colore. Se per dipingere una parete con i quadrati colorati della figura sono servite 12 scatole di colori, quante scatole di colore turchese sono state consumate?

![Stesso-Colore](img/Stesso-Colore.png)

b) Scrivi sia con numeri che con lettere le frazioni uguali alle espressioni seguenti (es. per "tre volte un quarto" scrivi $\frac{3}{4}$ e "tre quarti"):

1. Tre volte un quarto; il triplo di un quarto; la quarta parte (di uno); due volte un quarto;
2. Un centesimo; il doppio di un centesimo; cinque volte due centesimi; due centesimi per cinque;
3. Venticinque centesimi; due volte venticinque centesimi; la metà di cinquanta centesimi; quattro volte venticinque centesimi.
4. Il doppio di un quinto; due volte un quinto; due su cinque; la quinta parte di due; due diviso cinque;
5. Sessanta quindicesimi; la quindicesima parte di sessanta; sessanta diviso trenta; la sessantesima parte di trenta.

c) Rispondi alle seguenti domande scrivendo il numero intero, il numero decimale o la frazione richiesta. 

1. Quanti quarti d'ora ci sono in 45 minuti? Da quante ore sto aspettando un treno se lo aspetto da 45 minuti?  Perché?
2.  Quanti euro costa un giocattolo se lo pago con 5 monete da mezzo euro?  E quanti centesimi?
3. Per ognuna delle seguenti figure, quale frazione di ora è trascorsa?  

![Orologi](img/Orologi.png)

4. Considerando il carburante indicato nella figura seguente, quale è la frazione di serbatoio piena, quale quella vuota?  

![Indicatore](img/Serbatoio.png)

5. Nella figura seguente sono riportati il numero degli alunni iscritti al Corso Serale nell'anno scolastico 2015-2016. Individua la frazione degli iscritti di ciascuna classe rispetto al totale.

<img src="img/Classi.png" alt="Istogramma" style="zoom:25%;" />

6. Franca compra in pasticceria 2 fette di una crostata tagliata in 12 fette uguali. Il peso delle due fette è di 220 grammi. Quanto pesa tutta la crostata?   

7. Se parcheggio un'auto dove ogni tre quarti d'ora devo azzerare il disco orario, quante volte dovrò azzerare il disco se la macchina resta parcheggiata 3 ore? Se una "sosta" misura 45 minuti, a quante "soste" corrisponde una fermata di 4 ore?

8. Scrivi in forma simbolica ognuna delle frasi seguenti (utilizza "$\longrightarrow$" per "fa" e non scrivere le unità di misura). Ad esempio scrivi "Mezzo euro più settanta centesimi fa un euro e venti (centesimi)" come $\dfrac{1}{2} + \dfrac{70}{100} \longrightarrow 1 + \dfrac{20}{100}$ .

   - tre quarti d'ora meno un quarto d'ora fa mezz'ora
   - mezz'ora più tre quarti d'ora fa un'ora e un quarto
   - venti centesimi più trenta centesimi fa mezzo euro
   - cinque volte venti centesimi fanno un'euro
   - tre euro meno cinquanta centesimi fanno due euro e mezzo



### ESERCIZIO 1.2 - Problemi con le frazioni (I)

a) La ricetta di un dolce prevede l'uso di mezza tazza di farina. Di questa, tre quarti va impastata con le uova e la parte rimanente aggiunta in seguito. Quanta parte della tazza va aggiunta in seguito?  

b) Quanti minuti dura un viaggio di tre quarti d'ora? Quale è l'espressione per ottenere il risultato?  

c) La metà degli alunni di una classe sono assenti ed un terzo dei rimanenti non hanno fatto i compiti. Quale è la frazione della classe che ha svolto i compiti regolarmente?  

Se la classe è formata da $24$ alunni, quanti sono quelli che non hanno svolto i compiti?

d) Gli ingredienti della ricetta "Pici cacio e pepe" per $4$ persone sono i seguenti:

- Spaghetti $320$ g
- Pecorino romano stagionatura media, da grattugiare $200$ g
- Pepe nero in grani $5$ g

Come cambiano le quantità, in rapporto alle persone, se le persone sono $3$? Quale frazione delle quantità originarie deve essere utilizzata? [Suggerimento: calcola il numero di grammi a persona].



### ESERCIZIO 1.3 - Ordinamento delle frazioni

Scrivi in ordine crescente le seguenti frazioni, dopo aver trovato, dividendo, il numero decimale corrispondente.

a) $\dfrac{3}{2},\dfrac{4}{8},\dfrac{8}{3},\dfrac{7}{7},\dfrac{15}{4};$   

b) $-\dfrac{1}{3},\dfrac{11}{6},-\dfrac{9}{8},+\dfrac{2}{3},-\dfrac{6}{5},+\dfrac{4}{3}.$  



## UNITA' 2: Frazioni equivalenti e prodotti di frazioni

Due frazioni si dicono equivalenti se indicano la stessa quantità. Poiché una frazione è una divisione, la quantità espressa è anche il risultato decimale della divisione, per cui il modo più immediato per controllare se due frazioni sono equivalenti è fare la divisione e confrontare i risultati:

$\dfrac{3}{4} \longrightarrow 0,75$,  $\dfrac{6}{8} \longrightarrow 0,75$, quindi $\dfrac{3}{4}$ e $\dfrac{6}{8}$ sono equivalenti, mentre nessuna delle due è equivalente a $\dfrac{2}{3} \longrightarrow 0,66666$. Se consideriamo una frazione, ci sono infinite frazioni equivalenti ad essa, tutte ottenute moltiplicando o dividendo numeratore e denominatore per uno stesso numero. Una frazione che non ha divisori comuni tra numeratore e denominatore si dice ***ridotta ai minimi termini*** e chiamiamo ***semplificazione*** l'operazione di divisione successiva di numeratore e denominatore per uno stesso divisore finché la frazione non è ridotta ai minimi termini.

#### ESEMPIO

Semplificazione della frazione $\dfrac{36}{45}$dividendo due volte per 3:   $\dfrac{36}{45} \longrightarrow \dfrac{12}{15} \longrightarrow \dfrac{4}{5}$.



------

Le frazioni, come tutti i numeri, si possono moltiplicare tra di loro, ed il risultato è una frazione. Il significato è quello di prendere una frazione di una quantità, a sua volta una frazione. 

Il prodotto si esegue "per linee parallele", ossia si moltiplicano i numeratori dei fattori tra di loro e lo stesso per i denominatori, come si vede dagli esempi seguenti.

Il caso più semplice è quello del prodotto di una frazione per un numero intero. Questo caso si riconduce al prodotto di due frazioni generiche, considerato che qualunque numero intero è uguale ad una frazione con al denominatore il numero $1$.

#### ESEMPI

La metà di dieci: $\dfrac{1}{2} \cdot 10 \longrightarrow \dfrac{1}{2} \cdot \dfrac{10}{1} \longrightarrow $

​					$\dfrac{1 \cdot 10}{2 \cdot 1} \longrightarrow \dfrac{10}{2} \longrightarrow 5$;



Il doppio di tre quarti: $2 \cdot \dfrac{3}{4} \longrightarrow \dfrac{2 \cdot 3}{4} \longrightarrow $

​							$\dfrac{6}{4} \longrightarrow \dfrac{2}{3}$;

La metà di tre quarti: $\dfrac{1}{2} \cdot \dfrac{3}{4} \longrightarrow \dfrac{1 \cdot 3}{2 \cdot 4} \longrightarrow \dfrac{3}{8}$;



I tre quarti di meno due terzi:  $\dfrac{3}{4} \cdot \left(-\dfrac{2}{3}\right) \longrightarrow -\dfrac{3 \cdot 2}{4 \cdot 3} \longrightarrow -\dfrac{6}{12}$;





### ESERCIZIO 2.1 - Frazioni equivalenti e riduzione ai minimi termini

a) Utilizzando la definizione, stabilisci se le seguenti coppie di frazioni sono fra loro equivalenti ed individua quali frazioni sono maggiori di $1$.  

$[\dfrac{4}{5},\dfrac{8}{10}]$;     $[\dfrac{6}{2},\dfrac{10}{4}]$;     $[\dfrac{0}{15},\dfrac{2}{30}]$;     $[\dfrac{1}{8},\dfrac{2}{9}]$;     $[\dfrac{0}{20},\dfrac{0}{40}]$;  

b) Riduci ai minimi termini le frazioni del punto a). 

#### Esempio di Soluzione

Passi da seguire per trovare la soluzione per la seconda frazione della prima coppia del punto b).

1. Calcola il $MCD$ dei due numeri $8$ e $10$:   $MCD({8,10}) \Rightarrow 2$;
2. Dividi numeratore e denominatore per il $MCD$:    $8:2 \Rightarrow 4, \;10:2 \Rightarrow 5$;
3. La soluzione è $\dfrac{4}{5}$.



### ESERCIZIO 2.2 - Prodotto di frazioni

Scrivi le espressioni riportate in ciascuno dei punti seguenti e calcola il risultato.  

a) i cinque dodicesimi di nove; i cinque dodicesimi di sessanta; i tre quarti del doppio di venti;  

b) la metà di un decimo; i due terzi di sessanta; i tre quarti del doppio di venticinque;  

c) un quinto dei due terzi di nove; la metà della metà di venti; il doppio di cinque quinti della metà di trenta.  



### ESERCIZIO 2.3 - Prodotti di frazioni

a) Calcola i seguenti prodotti di frazioni.

1.  $\dfrac{1}{2}\cdot4$;     $\dfrac{5}{3}\cdot9$;     $\dfrac{3}{2}\cdot10$. 
2.  $\dfrac{3}{8}\cdot\dfrac{12}{15}$;     $\dfrac{7}{10}\cdot\dfrac{20}{21}$.



## UNITA' 3: Somma di frazioni

Sommare due frazioni che hanno lo stesso denominatore è facile. Alcuni esempi:

$\dfrac{1}{4} + \dfrac{1}{4} \longrightarrow \dfrac{2}{4}=\dfrac{1}{2}$,        $\dfrac{4}{7} + \dfrac{3}{7} \longrightarrow \dfrac{7}{7} = 1$.

Ma come sommare due frazioni con denominatore diverso come $\dfrac{1}{4} + \dfrac{1}{6}$ ?

Possiamo operare in due passi. Cerchiamo due frazioni equivalenti a quelle da sommare ma con denominatore uguale (comune) e poi sommiamo queste, sicuri che la quantità risultato sarà la stessa della somma originaria. Resta da trovare quale debba essere il denominatore uguale.

In prima battuta possiamo utilizzare come denominatore comune il ***prodotto dei due denominatori***, per cui al posto delle frazioni originali sommiamo due nuove frazioni ottenute moltiplicando tutta la prima frazione per il denominatore della seconda (cioè $4$) e tutta la seconda frazione per il denominatore della prima (cioè 6) come di seguito:

$\dfrac{1}{4} + \dfrac{1}{6} \xrightarrow{\text{step 1}} \dfrac{1 \cdot 6}{4 \cdot 6} + \dfrac{1 \cdot 4}{6 \cdot 4} \longrightarrow$

​		$ \dfrac{6}{24} + \dfrac{4}{24} \xrightarrow{\text{step 2}} \dfrac{10}{24} \longrightarrow \dfrac{5}{12}$.



E' possibile anche sommare due frazioni in un modo leggermente diverso, scegliendo come denominatore comune il ***minimo comune multiplo*** dei denominatori, più difficile però da da trovare rispetto al prodotto dei denominatori. L'operazione di trovare delle frazioni equivalenti alle frazioni da sommare ma con lo stesso denominatore, uguale al $MCM$ o al prodotto dei denominatori, è detta operazione di ***riduzione al minimo comune denominatore***.

 

### ESERCIZIO 3.1 - Il minimo comune denominatore

Riduci le frazioni di ognuno dei seguenti gruppi al minimo comune denominatore.  

a) $[\dfrac{7}{2},\dfrac{3}{5}]$;     $[\dfrac{1}{2},\dfrac{3}{5}]$;     $[\dfrac{1}{6},\dfrac{1}{2}]$;     $[\dfrac{3}{8},\dfrac{1}{4}]$;  

b) $[\dfrac{7}{15},\dfrac{1}{30},\dfrac{3}{10}]$;     $[\dfrac{4}{6},\dfrac{9}{10},\dfrac{11}{30}]$;     $[\dfrac{3}{7},2,\dfrac{31}{49}]$.  

#### Esempio di Soluzione

Passi da seguire per trovare la soluzione per la prima coppia di frazioni del punto b).

1. Calcola l'$MCM$ dei due numeri $2$ e $5$:   $MCM({2,5}) \Rightarrow 10$: questo sarà il nuovo denominatore di entrambe le frazioni;
2. Per avere il numeratore della prima frazione dividi l'$mcm$ per $2$ e moltiplica il risultato per $7$:

   $(10:2) \cdot 7 \longrightarrow 35$;
3. Per avere il numeratore della seconda frazione dividi l'$mcm$ per $5$ e moltiplica il risultato per $3$:

   $(10:5) \cdot 3 \longrightarrow 6$;
4. Le nuove frazioni sono: $[\dfrac{35}{10},\dfrac{6}{10}]$.



### ESERCIZIO 3.2 - Somma algebrica di frazioni

Calcola le seguenti somme algebriche.

a) $\dfrac{1}{2}+\dfrac{3}{2}$;     $\dfrac{4}{5}+\dfrac{6}{5}-\dfrac{20}{5}$;      $\dfrac{2}{3}-\dfrac{5}{3}+\dfrac{2}{3}+\dfrac{5}{3}$;   

b) $\dfrac{1}{2}-\dfrac{3}{5}$;     $\dfrac{1}{5}+\dfrac{2}{3}$;     $\dfrac{1}{6}-\dfrac{1}{2}$;  

c) $\dfrac{2}{3}-\dfrac{3}{2}$;     $\dfrac{4}{5}+5$;     $-5-\dfrac{7}{8}$;     $2-\dfrac{1}{4}$;     $2+\dfrac{1}{4}$;     $\dfrac{2}{3}+\dfrac{1}{8}-1$;   

d) $-\dfrac{8}{3}+5-\dfrac{2}{5}$;     $12-\dfrac{1}{3}-\dfrac{1}{9}$.



### ESERCIZIO 3.3 - Espressioni con somme di frazioni

a) Individua quante e quali frazioni ed operazioni contiene ciascuna delle espressioni seguenti e calcola il valore di ciascuna dei esse.

1. $3-\dfrac{1}{2}+\left(\dfrac{3}{4}+\left(\dfrac{1}{5}-\dfrac{6}{10}\right)\right)-1$; 				  $[R. \dfrac{37}{20}]$  
2. $\dfrac{1}{10}-\dfrac{3}{5}+\left(\dfrac{2}{5}-\left(6-7-\dfrac{2}{10}\right)\right)-\left(\dfrac{6}{5}+3\right);$         $[R.-1]$  

b) Calcola il valore delle seguenti espressioni.  

1. $-\left(1+2\right)-\left(\dfrac{1}{12}+\dfrac{1}{2}\right)+\left(\dfrac{5}{2}+\dfrac{4}{3}\right)-\left(\dfrac{1}{6}+\left(-\dfrac{5}{4}-\dfrac{1}{3}\right)-1\right);$
2. $7-\left(\left(3+\dfrac{1}{5}-\dfrac{3}{4}-2\right)-\left(\dfrac{2}{5}-6+\dfrac{3}{4}-\dfrac{1}{2}\right)\right)+\dfrac{6}{5}-\left(\dfrac{7}{20}+\dfrac{1}{20}\right).$     $[R. 2]$  



## UNITA' 4: Divisione tra frazioni e rapporti di espressioni

Le frazioni si possono dividere tra di loro e il risultato è una frazione. Un esempio di divisione è il seguente: $\dfrac{6}{4} : \dfrac{1}{2}$ che ha come risultato $3$. 

Cosa rappresenta la divisione tra frazioni?

Come per qualsiasi altra divisione, stiamo calcolando quante volte deve essere moltiplicato $\dfrac{1}{2}$ per avere $\dfrac{6}{4}$.

Per vedere come si calcola vediamo prima la divisione tra due numeri interi. 

$6 : 2$ è la metà di $6$ cioè $3$. E' la stessa cosa dire "un mezzo di $6$" cioè $\dfrac{1}{2} \cdot 6 \longrightarrow 3$; allo stesso modo $6 : 3$ è come dire "un terzo di $6$" cioè $\dfrac{1}{3} \cdot 6 \longrightarrow 2$ e così via. La divisione si può calcolare moltiplicando il dividendo per il reciproco del divisore che sarà di volta in volta $\dfrac{1}{2}, \dfrac{1}{3}, \dfrac{1}{5}$.

Vediamo adesso la divisione tra una frazione ed un numero intero: $\dfrac{6}{4} : 2 \longrightarrow \dfrac{6}{4} \cdot \dfrac{1}{2} \longrightarrow \dfrac{3}{4}$  Il risultato si ottiene moltiplicando il dividendo per il reciproco del divisore. Questo vale per tutte le divisioni tra frazioni: la divisione si trasforma in una moltiplicazione per il reciproco del divisore:

 $\dfrac{3}{4} : \dfrac{1}{2} \longrightarrow \dfrac{3}{4} \cdot \dfrac{2}{1} \longrightarrow$

​		$\dfrac{6}{4} \longrightarrow \dfrac{3}{2} = 1.5$ 

Quindi per avere $\dfrac{3}{4}$ bisogna prendere $\dfrac{1}{2}$ una volta e mezzo (e considerato che la metà di $\dfrac{1}{2}$ è $\dfrac{1}{4}$ abbiamo che  $\dfrac{3}{4} =  \dfrac{1}{2} + \dfrac{1}{4}$.



------

Una frazione, o numero razionale, è un rapporto tra numeri naturali, con il suo segno, dove il denominatore non può essere lo zero (perché nessun numero può essere diviso per zero). Non tutti i rapporti sono quindi numeri razionali: è possibile scrivere rapporti tra intere espressioni intere che quindi non sono frazioni, cioè numeri razionali, ma hanno lo stesso valore di una frazione una volta che le le espressioni sono calcolate. 

Consideriamo il rapporto $\dfrac{2}{-3}$. Il denominatore non è un numero naturale ma intero, quindi il rapporto non è propriamente un numero razionale; se però calcoliamo il segno del rapporto, che è negativo, e lo scriviamo davanti alla frazione, diventa un numero razionale: $-\dfrac{2}{3}$. Stessa cosa con l'esempio seguente: $\dfrac{-2}{-3} \longrightarrow +\dfrac{2}{3}$.

Quando al numeratore o al denominatore sono presenti delle operazioni, prima di usare il rapporto in operazioni con altri rapporti bisogna trasformare il rapporto in frazione.

#### ESEMPIO 1

a) $\dfrac{2}{3} \dfrac{1+ 2 \cdot 3}{5}$ ;

b) $\dfrac{2}{3} \dfrac{1+ 6}{5}$;

c) $\dfrac{2}{3} \dfrac{7}{5} \longrightarrow \dfrac{14}{15}$ ;

Solo nel passaggio c), quando il rapporto è diventato $\dfrac{7}{5}$ lo moltiplichiamo per $\dfrac{2}{3}$. L'espressione, in notazione lineare, è equivalente a $2:3 \cdot (1 + 2 \cdot 3):5$.

#### ESEMPIO 2

a) $\dfrac{\dfrac{2}{3}}{ \dfrac{1- 2 \cdot 3}{5}} \longrightarrow \dfrac{\dfrac{2}{3}}{ \dfrac{1- 6}{5}}$ ;

b) $\dfrac{\dfrac{2}{3}}{ \dfrac{-7}{5}} \longrightarrow \dfrac{\dfrac{2}{3}}{ -\dfrac{7}{5}}$;

c) $\dfrac{2}{3} \cdot \left(-\dfrac{5}{7}\right) \longrightarrow -\dfrac{10}{21}$.

L'espressione, in notazione lineare, è equivalente a $(2:3) : ((1 - 2 \cdot 3):5)$.

### ESERCIZIO 4.1 - Espressioni con le quattro operazioni tra frazioni

a) Calcola i seguenti quozienti di frazioni.

1.  $\dfrac{1}{2} : \dfrac{1}{4}$;     $\dfrac{5}{3} : \dfrac{1}{9}$;     $\dfrac{3}{2} : 10$.
2.  $-\dfrac{8}{3} : \left(-\dfrac{15}{12}\right)$;     $\dfrac{7}{10} : \left(-\dfrac{20}{21}\right)$;
3.  $\dfrac{2}{5}:4$;    $\left(-1\right):\left(-5\right)$.

b) Calcola il valore delle seguenti espressioni.

1. $\left(\dfrac{2}{5}-\dfrac{2}{3}\right)\cdot\left(\dfrac{1}{2}-\dfrac{4}{3}\right)$;    $[R. \dfrac{2}{9}]$  
2. $\dfrac{2}{5}\cdot\left(-\dfrac{2 \cdot 5 + 5}{4}\right)\cdot\left(-\dfrac{2}{3}\right)$;    $[R. 1]$  
3. $\left(\dfrac{2}{3}+1\right)\cdot\left(2-\dfrac{1}{5}\right)$.     $[R. 3]$  

c) Individua quante e quali frazioni ed operazioni contiene ciascuna delle espressioni seguenti e calcola il valore di ciascuna dei esse.

1. $9\left(-\dfrac{1}{15}\right)\left(-10\right)\left(-\dfrac{7}{6}\right)$;     $[R. -7]$
2. $\left(\left(-\dfrac{7}{5}\right)\left(-\dfrac{10}{21}\right)+\dfrac{11}{3}\left(-\dfrac{9}{2}\right)\right):\left(-\dfrac{19}{9}\right).$     $[R.\dfrac{15}{2}]$



### ESERCIZIO 4.2 - Dalle parole alle espressioni (I)

Scrivi le espressioni relative alle seguenti frasi e calcolane il risultato.  

a) Aggiungi $\dfrac{1}{5}$ alla somma di $\dfrac{1}{2}$ e $\dfrac{1}{3}$; Aggiungi $\dfrac{2}{3}$ alla somma di $\dfrac{5}{6}$ e $1$; Somma $5$ al risultato della somma tra $\dfrac{5}{6}$ e $\dfrac{8}{3}$;  

b) Sottrai 1/2 dalla somma di 3 e 1/4; Aggiungi 1 alla somma di 1/5 e -1; Togli da 1/3 la somma di -2/3 e 1/3; 

c) Raddoppia il prodotto fra $\dfrac{4}{7}$ e $\dfrac{7}{2}$; Scrivi il Triplo del prodotto fra $\dfrac{5}{6}$ e $\dfrac{3}{10}$; Aggiungi $\dfrac{1}{4}$ a tre volte il quoziente di $\dfrac{3}{2}$ e $\dfrac{9}{4}$.  

 

### ESERCIZIO 4.3 - Dalle parole alle espressioni (II)

Indicando con $x$ un numero qualsiasi, scrivi le espressioni relative alle frasi seguenti.  

a) Il doppio di $x$; il quadruplo di $x$; tre quarti di $x$; un terzo di $x$;  

b) La terza parte di $x$; il cubo di $x$; il reciproco di $x$; il triplo di $x$;  

c) La metà di $x$; il quadrato di $x$; l’opposto di $x$; l’opposto del reciproco (o l’antireciproco) di $x$.  



### ESERCIZIO 4.4 - Rappresentazione delle espressioni

a) Scrivi le espressioni relative ai seguenti diagrammi ad albero:

1.    

   

   ![Albero](img\expr1.png)

   

   

2.    

   

   ![Albero](img\expr2.png)

   

   

3.    

   

   ![Albero](img\expr3.png)

   

b) Scrivi i diagrammi ad albero relativi alle espressioni seguenti, considerando le frazioni presenti come foglie dell'albero.:

1) $\left(\dfrac{2}{5}-\dfrac{2}{3}\right)\cdot\left(\dfrac{1}{2}-\dfrac{4}{3}\right);$

2) $9\left(-\dfrac{1}{15}\right)\left(-10\right)\left(-\dfrac{7}{6}\right);$

3) $\:\left[\left(-\dfrac{7}{5}\right)\left(-\dfrac{10}{21}\right)+\dfrac{11}{3}\left(-\dfrac{9}{2}\right)\right]:\left(-\dfrac{19}{9}\right).$



### ESERCIZIO 4.5 - Problemi con le frazioni (II)

Per ciascuno dei seguenti problemi:

1) individua le quantità di cui si parla nel testo specificando un loro nome significativo, la loro unità di misura ed il valore;

2) risolvi il problema rispondendo alla domanda.

a) Paolo deve acquistare uno scooter che costa € 2760, ma possiede solo i 2/3 della somma. Quanto manca per effettuare la spesa?     [R. € 920]  

b) Ogni giro di stadio è i due quinti di un chilometro. Quanti giri di stadio deve compiere un corridore per completare un allenamento di 20 Km?     [R. 50]  

c) Un negozio di bricolage acquista un grande quantitativo di chiodi da vendere in confezioni di 9/16 di Kg. Quante confezioni di chiodi si otterranno da 2.871 Kg di chiodi?     [R. 5104]  

d) In un centro commerciale Andrea acquista un set di valigie che sono in sconto. Se risparmia €123 e lo sconto è uguale ai 5/90 del prezzo iniziale, quanto costavano le valigie?     [R. € 2.214]  

e) Un camion può trasportare con sicurezza carichi fino ad una tonnellata. Sarebbe in grado di trasportare mezza tonnellata di sabbia, un terzo di ghiaia, ed un quinto di cemento in un solo viaggio?      [R. No]  

f) Su un cartone di latte da 500 ml c’è scritto: «Latte parzialmente scremato. Grasso max 1,8%». Quanti ml di grasso contiene il cartone di latte? Se un bicchiere medio contiene 200 ml di latte, quanti ml di grasso contiene?     [R.9 ml; 3,6 ml]  

g) Un libro oggi costa € 12,50. Se il suo prezzo viene aumentato del 3%, quanto costerà dopo l’aumento?     [R. € 12,88]



## UNITA' 5: Sostituzioni

Come già fatto per i numeri interi, anche con le frazioni una  ***sostituzione*** consiste nel rimpiazzare una o più lettere in una espressione letterale con dei numeri razionali racchiusi tra parentesi tonde. 

Oltre che nelle espressioni è possibile fare delle sostituzioni anche nelle relazioni tra espressioni letterali, come negli esempi seguenti.

#### Esempio 1

a) $2x + 1 = 4, \; \{x = \dfrac{3}{2}\}$

b) $2(\dfrac{3}{2}) + 1 = 4$

c) $3 + 1 = 4$

d) $4 = 4 \longrightarrow \; True$;

#### Esempio 2

a) $2x + 1 > 0, \; \{x = -\dfrac{3}{2}\}$

b) $2(-\dfrac{3}{2}) + 1 > 0$

c) $-3 + 1 > 0$

d) $-2 > 0 \longrightarrow \; False$.

Il risultato finale non è un numero ma il valore di verità della uguaglianza o disuguaglianza.



### ESERCIZIO 5.1 - Sostituzioni (I)

a) Scrivi le espressioni numeriche ottenute sostituendo alle lettere i numeri indicati tra parentesi graffe e poi calcola il loro valore (ricorda che la frazione deve essere sostituita tra parentesi tonda).

1. $x^2,\ \{x=\dfrac{1}{2}\}$;     $x^2,\ \{x=-\dfrac{1}{2}\}$;     $-x^2,\ \{x=\dfrac{1}{2}\}$;     $-x^2,\ \{x=-\dfrac{1}{2}\}$;
2. $-2x + x^2 + 1,\ \{x=\dfrac{2}{5}\}$;
3. $(1 - y)y + 3,\ \{y=-\dfrac{5}{2}\}$;
4. $(1 - y)y + 3,\ \{y=\dfrac{1}{2}\}$;     $(1 - y)y + 3,\ \{y=-\dfrac{1}{2}\}$;     $(1 - y)y + 3,\ [y=\dfrac{0}{2}]$;     $(1 - y)y + 3,\ \{y=\dfrac{4}{2}\}$.

b) Calcola il valore di verità delle relazioni seguenti dopo aver sostituito alle lettere i numeri come indicato nelle parentesi graffe.

1. $x^2 = 1,\ \{x= 1\}$;     $x^2 = 1,\ \{x=-1\}$;     $-x^2 > -1,\ \{x=\dfrac{0}{2}\}$; 
2. $x \le 1,\ \{x = -\dfrac{1}{2}\}$;     $x + 1 = 2 \cdot x,\ \{x=-1\}$;     $x + 1 = 2 \cdot x,\ \{x=1\}$. 

#### Laboratorio GEOGEBRA

Risolvi i punti a) e b) dell'esercizio con le istruzioni GEOGEBRA seguenti (calcolatrice CAS):

1. $Sostituisci(-2 x+x^2+1 , \; {x = \dfrac{2}{5}})$&#9166;

2. $Sostituisci((1 - y) \cdot y + 3, \;  {y = -\dfrac{2}{5}})$&#9166;

3. $Sostituisci(x +1 = 2 \cdot x, \; {x = -1})$



### ESERCIZIO 5.2 - Dalle parole alle espressioni (III)

Traduci in espressioni le seguenti frasi e calcola poi il loro valore, sostituendo alle lettere i dati assegnati.  

a) Sottrai dal doppio di a la terza parte di b. [a=1, b=$\dfrac{2}{3}$]  

b) Moltiplica la somma del doppio di a e della terza parte di b per due. [a=1, b=$\dfrac{2}{3}$]  

c) Somma il quadruplo del quadrato di a con il doppio di c. [a=1, b=$\dfrac{2}{3}$]  

d) Moltiplica la somma del doppio di a e della terza parte di b per la differenza tra il doppio di a e la terza parte di b.  `[`a=1, b=$\dfrac{2}{3}$] [R. $\dfrac{15}{4}$]

e) Sottrai $\dfrac{1}{8}$ di a ai $\dfrac{4}{5}$ di c, dividi poi il risultato per i $\dfrac{3}{8}$ del quadrato di b. [a=3, b=$-\dfrac{1}{5}$, c=$\dfrac{1}{16}$].     [R. $-\dfrac{65}{3}$]  

f) Moltiplica la somma del doppio di a e della terza parte di b per la differenza tra il doppio di a e la terza parte di b, sottrai poi al risultato la somma del quadruplo del quadrato di a e del doppio di c. `[`a=1, b=$\dfrac{2}{3}$, c=-2 ][R. $\dfrac{15}{4}$]

g) Moltiplica la differenza tra i 2/5 di a e la metà di b per il doppio di c, somma poi al risultato il quoziente tra 1/4 di a e la differenza tra il doppio di b e 1. [a=$\dfrac{5}{3}$, b=2, c=$\dfrac{3}{4}$].     [R. $-\dfrac{15}{36}$]



### ESERCIZIO 5.3 - Sostituzioni (II)

a) Scrivi le espressioni numeriche ottenute sostituendo alle lettere i numeri indicati tra parentesi e poi calcola il loro valore.

1. $a-\left(b+c\right),\left\{a=\dfrac{1}{2},b=\dfrac{2}{3},c=\dfrac{1}{4}\right\}$;
2. $a+\left(-b\right)-c^2,\left\{a=\dfrac{5}{9},b=\dfrac{1}{18},c=-\dfrac{2}{3}\right\}$;
3. $\left(\dfrac{1}{a}\cdot b\right):\left(-c\right),\left\{a=2,b=\dfrac{4}{5},c=\dfrac{1}{5}\right\}$;
4. $\dfrac{x+y}{x-y}+\left(\dfrac{x-y}{x+y}\right)^{2},\left\{x=-\dfrac{1}{2},y=-\dfrac{1}{2}\right\}$.

b) Organizza le sequenze di sostituzioni seguenti in tabelle, mettendo nella prima colonna i numeri da sostituire e nella seconda il valore dell'espressione sostituita.

1. $a + \dfrac{1}{2} ,\,\,\ a \in \{0, 1, -1, 2, -2\};$
2. $-\dfrac{1}{2}a + 1,\,\,\ a \in \{0, 1, -1, 2, -2\};$
3. $-2a - 1,\,\,\ a \in \{0, 1, -1, 2, -2\};$

#### Esempio di SOLUZIONE

Sostituzioni del punto b.1) 
$$
\begin{array}{r|r}
a & a + \dfrac{1}{2} \\
\hline
0 & \dfrac{1}{2} \phantom{-l} \\
1 & \dfrac{3}{2} \phantom{-l} \\
-1 & -\dfrac{1}{2} \phantom{-l} \\
2 & \dfrac{5}{2} \phantom{-l} \\
-2 & -\dfrac{3}{2} \phantom{-l} \\
\end{array}
$$

c) Disegna su di un piano cartesiano cinque punti; considera come coordinate dei punti i due numeri delle righe della tabella dell'esercizio b.1.

#### Laboratorio GEOGEBRA

a) PRIMA MODALITA': inserisci le coppie di punti nella calcolatrice GRAFICI.

<img src="img\Sostituzioni-II.png" alt="Sostituzioni-II" style="zoom:15%;" />

b) SECONDA MODALITA': Inserisci l'istruzione seguente (calcolatrice **GRAFICI**):

​	$Compatta((a, a + \dfrac{1}{2}),a,\{0,1,-1,2,-2\})$&#9166;

b) TERZA MODALITA': Costruisci una tabella con le istruzioni riportate di seguito (calcolatrice **CAS**):

1. Inserisci l'espressione letterale $a + \dfrac{1}{2}$, dagli un nome e la lettera da sostituire con l'istruzione seguente:

   $f(a) := a + \dfrac{1}{2}$&#9166;

2. Seleziona "Tabella" e nella prima colonna inserisci i valori $0, 1, -1, 2, -2$;

3. Seleziona "Algebra" e dal menu di inserimento seleziona la voce "Tabella di Valori";

4. Nella tabella compaiono i numeri da sostituire ed i valori dell'espressione.

<img src="img/Tabella-sostituzioni-rat.png" alt="Tabella-Sostituzioni" style="zoom:80%;" />



## UNITA' 6: Potenze con le frazioni

Le potenze con le frazioni si calcolano in due modi diversi. La prima è applicando la definizione:  $\left(\dfrac{3}{4}\right)^{2} \longrightarrow \dfrac{3}{4} \cdot \dfrac{3}{4} \longrightarrow \dfrac{9}{16}$. La seconda è applicando una trasformazione con la proprietà della "potenza di un rapporto" che è il rapporto di due potenze: $\left(\dfrac{3}{4}\right)^{2} \longrightarrow \dfrac{3^2}{4^2} \longrightarrow \dfrac{9}{16}$.

 

### ESERCIZIO 6.1 - Potenze con le frazioni

a) Calcola il valore delle seguenti potenze.

1) $\left(\dfrac{3}{4}\right)^{2}$;    $\left(\dfrac{2}{3}\right)^{4}$;     $\left(\dfrac{1}{2}\right)^{5}$;     $\left(\dfrac{3}{2}\right)^{0}.$
2) $\dfrac{3}{4}^{2}$;     $\dfrac{2}{3}^{4}$;     $\dfrac{1}{2^{5}}$;     $\dfrac{3^{0}}{2^{0}}$.
3) $\left(-\dfrac{3}{4}\right)^{2}$;    $\left(-\dfrac{2}{3}\right)^{4}$;     $\left(-\dfrac{1}{2}\right)^{5}$;     $\left(-\dfrac{3}{2}\right)^{0}$.

2. $\left(1-\dfrac{1}{2}\right)^{2}$;     $\left(2-\dfrac{5}{4}\right)^{0}$;     $\left(\dfrac{3}{2}-\dfrac{6}{4}\right)^{2}$.

a) Calcola il valore delle seguenti espressioni applicando le proprietà delle potenze

1. $\left[\left(-\dfrac{1}{4}\right)^3:\left(-\dfrac{1}{4}\right)\right]^2$;     $\left[\left(\dfrac{2}{15}\right)^3\cdot\left(\dfrac{3}{2}\right)^3\right]^2\cdot5^6$;     $ \left[\left(-\dfrac{1}{2}\right)^3\cdot\left(-\dfrac{2}{7}\right)^3\right]:\left(\dfrac{5}{7}\right)^3$.



### ESERCIZIO 6.2 - Espressioni con le frazioni

a)  Individua quante e quali frazioni ed operazioni contiene ciascuna delle espressioni seguenti e calcola il valore di ciascuna dei esse.

1. $\left(\dfrac{1}{2}+\dfrac{2}{3}+\dfrac{3}{4}\right)^{2}:\left(1-\dfrac{2}{3}+\dfrac{1}{4}-\dfrac{1}{6}\right)^{2};$     $[R. \dfrac{529}{25} = \left(\dfrac{23}{5}\right)^2]$
2. $\left[\dfrac{9}{2}+\dfrac{3}{8}-\left(\dfrac{3}{2}\right)^{2}\right]:\left(1+\dfrac{1}{2}\right)^{3}; $     $[R. \dfrac{7}{9}]$

b)  Calcola il valore delle seguenti espressioni contenenti potenze.

1. $\dfrac{29}{25}:\left\{ \left[\dfrac{1}{2}+\left(1+\dfrac{1}{5}\right)^{2}\left(1-\dfrac{1}{6}\right)-\left(\dfrac{1}{2}\right)^{2}\right]^{2}\left(1+\dfrac{3}{5}\right)^{2}\right\};$     $[R.  \dfrac{25}{116}]$
2. $\left\{ \left[\dfrac{23}{12}:\left(\dfrac{5}{4}-\dfrac{2}{3}\right)\right]:\left(\dfrac{11}{20}+\dfrac{7}{4}\right)\right\} ^{2}\text{·}\left[\left(\dfrac{10}{7}\right)^{2}\text{·}\left(\dfrac{10}{7}\right)\right]^{0}:\left(\dfrac{10}{7}\right)^{2};$    $ [R. 1]$



### ESERCIZIO 6.3 - Proprietà delle potenze

Calcola, applicando le proprietà delle potenze, il valore delle seguenti espressioni.

a) $\left[\left(-\dfrac{1}{4}\right)^{3}:\left(-\dfrac{1}{4}\right)\right]^{2};$   $[R. \dfrac{1}{256}]$

b) $\left(-\dfrac{1}{5}\right)^{10}:\left(-\dfrac{1}{5}\right)^{6}\text{·}10^{4};$     $[R. 16]$

c) $\left[-\left(\dfrac{1}{25}\right)^{2}\cdot\left(\dfrac{1}{25}\right)^{3}\right]\text{·}\left(\dfrac{25}{3}\right)^{5};$   $[R. \dfrac{1}{243}]$

d) $\left[\left(\dfrac{4}{3}\right)^{2}\right]^{3}\text{·}\left(\dfrac{3}{2}\right)^{6}\text{·}\left(-\dfrac{1}{2}\right)^{6};$     $[R. 1]$



## UNITA' 7: Numeri decimali e percentuali

Nella vita pratica si fa un notevole uso delle percentuali, che sono un modo di usare le frazioni. Quando diciamo "il $10\%$ di $50$" intendiamo una frazione di $\text{50}$ ottenuta prendendo "$10$ centesimi di $50$" ossia $\dfrac{10}{100} \cdot 50 \longrightarrow \dfrac{500}{100} = 5$. Il simbolo $\%$ equivale ad  $\dfrac{1}{100}$ per cui il calcolo della percentuale di un numero, partendo dalle parole e sostituendo ai simboli i numeri e le operazioni porta a: $10 \cdot \dfrac{1}{100} \cdot 50 \longrightarrow \dfrac{500}{100} = 5$.



### ESERCIZIO 7.1 - Numeri decimali e frazioni

a) Scrivi le seguenti frazioni in forma decimale (arrotonda alla terza cifra decimale):  $\enspace \dfrac{1}{2};\enspace \dfrac{1}{3};\enspace -\dfrac{1}{1000};\enspace \dfrac{7}{12};\enspace -\dfrac{1}{99};\enspace \dfrac{1}{2};\enspace -\dfrac{16}{33};\enspace \dfrac{24}{13};\enspace -\dfrac{34}{11}.$

b) Scrivi i seguenti numeri decimali in frazioni: 

$\enspace 0.5;\enspace 0.005;\enspace 4.458;\enspace 1000.1;\enspace 10.5;\enspace 9.69.$ 



### ESERCIZIO 7.2 - Le percentuali

a) Trasforma in percentuale i numeri seguenti: $2$;   $0,02$;   $-1,465$;   $5$;   $0$.

b) Trasforma in numeri decimali le percentuali seguenti: $2\%$;   $0,02\%$;   $-30\%$;   $350\%$;   $1000\%$;   $0,0002\%$.

c) Scrivi le seguenti frazioni in percentuali (approssimando):

$\enspace \dfrac{1}{2}$;     $\dfrac{1}{3}$;     $\dfrac{1}{1000}$;     $\dfrac{7}{12}$;     $\dfrac{1}{99}$;     $\dfrac{1}{2}$;     $\dfrac{16}{33}$;     $\dfrac{24}{13}$;      $\dfrac{34}{11}$.

d) Nell'esercizio 1, punto a.1, che percentuale di quadrati ha il colore rosso? ed il colore bianco?



### ESERCIZIO 7.3 - Problemi con le percentuali

a) Calcola la percentuale nei casi seguenti.

1. In borsa una azienda vede in tre mesi il proprio titolo passare da 13,5 a 16 euro per azione. Di quanto è salito il titolo in percentuale? [R. 18,52%];
2. Una automobile incrementa la sua velocità da 80 Km/h a 100 Km/h. Di che percentuale è salita la velocità?
3. Se durante i saldi di fine stagione spendo $\text{35} \texteuro$ 35 euro comprando una maglia che ne costava 60, che sconto ho avuto? ed in percentuale sul prezzo?
4. Per fare la parmigiana di melanzane per 6 persone bisogna utilizzare due bocconcini e mezzo di mozzarella. Che percentuale di un bocconcino è questa dose? Che percentuale di bocconcino bisogna calcolare per ogni persona?

b) Calcola le quantità assolute richieste nei casi seguenti.

1. Su una maglietta si calcola il 30% di sconto. Se il prezzo è di 50 euro, quale sarà lo sconto? Quale il prezzo scontato?
2. Se il fatturato di una azienda, da un anno all'altro, cala del 40%, di quanto sarà calato se il primo anno era di 12 milioni di euro? Quale sarà il nuovo valore?
3. Quanti kilogrammi di burro si possono ricavare da 125 Kg di latte, sapendo che il latte contiene panna per circa l’11% del suo peso e che la panna produce burro per il 27% del suo peso .      [R. 3.7125 kg] 

c) Considerando che Il grafico in figura riporta il fatturato di una azienda negli anni, rispondi alle domande seguenti.

1. Quale è l'incremento, in percentuale, del fatturato del 2021 sul 2020? Quale quello del 2022 sull'anno precedente? E quello del 2020 sul 2019?
2. che percentuale di fatturato, sul totale del quadriennio 2019 - 2022, è stata realizzata nel 2022? e nel 2020?
3. Nel 2023 si prevede un calo del 22% rispetto all'anno precedente. Quale sarà il fatturato del 2023?

![Grafico1](img\Ist-1.png)

d) Comprando si Amazon si pagano, separatamente dal costo del prodotto, i costi di trasporto. Se per il trasporto, separato,  di due prodotti si pagano 5 euro, il primo costa 450 euro ed il secondo 60 euro, quanto incide il costo del trasporto sull'acquisto di ciascun prodotto? Quanto, nei due casi, sulla spesa totale?

e) Una squadra perde due partite su tre. Quante partite perde in percentuale sul totale? Se gioca 27 partite, quante ne vince?

f) Un paziente deve prendere, al giorno, una pillola di un medicinale in questo modo: deve dividerla in tre parti e prenderne una parte la mattina, una a mezzogiorno ed una la sera. Che percentuale di pillola viene assunta ogni volta? A mezzogiorno del quarto giorno quante pillole avrà preso in tutto dall'inizio? 

g) Due persone ereditano 25.000 euro. Una delle due ha diritto al 25% dell’eredità. A quale percentuale ha diritto la seconda persona? Qual è la somma ricevuta da ciascuna?     [R. 75%; € 6250 euro; € 18 750]

h) Un supermercato applica uno sconto del 20% sul prezzo di una marca di passata di pomodori. Quanti barattoli di passata devo comperare per averne uno "gratis"? 



### ESERCIZIO 7.4 - Potenze con esponente negativo

a) Semplifica le seguenti espressioni usando la definizione di esponente negativo

1. $12^{-2}$;     $11^{-2}$;     $(-4)^{-1}$;     $(-8)^{-2}$;     $ 3\cdot 4^{-1} + 2\cdot 4^{-2}$

2. $\dfrac{1}{5^{-3}}$;     $\dfrac{1}{3^{-3}}$;     $\dfrac{2^{-4}}{3^{-1}}$;     $\dfrac{7^{-2}}{2^{-3}}$ .

b) Scrivi i numeri seguenti in notazione decimale

1. $0.51\cdot 10^{-3}$;     $0.07\cdot 10^3$;     $2.37\cdot 10^{-4}$;     $ 0.012\cdot 10^4$.



## UNITA' 8: Equivalenze

Abbiamo già detto che le frazioni, come gli altri numeri, misurano delle quantità e che la misura dipende dall'unità di misura che utilizziamo. Ora vediamo come passare da una unità di misura ad un'altra.

Nei due esempi seguenti cercheremo di trovare la misura di una (sola) durata temporale con due unità di misura diverse: le ore ed i minuti. 

#### ESEMPIO 1

Quanto è lunga, in minuti, una pausa di tre quarti d'ora? (o equivalentemente: "quanti minuti ci sono in tre quarti d'ora?")

Prima di rispondere alla domanda scriviamo il problema sotto forma di una uguaglianza: $\dfrac{3}{4}\;h = ?\;min$;  il nostro problema è quello di trovare il numero da sostituire al punto interrogativo

Partiamo dalla relazione fondamentale che lega le ore ai minuti e cioè: $1\;h=60\;min$. Per avere su lato sinistro dell'uguaglianza l'espressione $\dfrac{3}{4}\;h$ moltiplichiamo a sinistra ed a destra per $\dfrac{3}{4}$, ottenendo:

$\dfrac{3}{4} \cdot 1\;h = \dfrac{3}{4} \cdot 60 \;min$, e calcolando i prodotti $\dfrac{3}{4}\;h = 75\; min$, da cui si ricava che $? = 75$.

#### ESEMPIO 2

Quanto è lunga, in ore, una durata di $10$ minuti?

Possiamo scrivere la domanda come $? \; h = 10\;min$ e cercare il numero da mettere al posto del punto interrogativo. Come prima, partiamo dalla relazione che conosciamo tra le ore ed i minuti: $1\;h=60\;min$; i minuti che ci interessano sono $10$ e non $60$, per cui cerchiamo le ore equivalenti ad un minuto dividendo tutto per $60$ in modo da avere sul lato destro $1$ (la misura in ore di una durata lunga un minuto): $\dfrac{1}{60}\;h = \dfrac{60}{60}\;min$ cioè $\dfrac{1}{60}\;h = 1\;min$, che riscritto in decimale è $ 1\;min \cong 0.0166\;h$

Un minuto equivale ad un sessantesimo di ora. A questo punto moltiplichiamo per $10$ sia a sinistra che a destra: $10 \cdot \dfrac{1}{60}\;h = 10 \cdot1\;min$ $\longrightarrow$$\dfrac{10}{60}\;h = 10 \cdot1\;min$$\longrightarrow$$\dfrac{1}{6}\;h = 10\;min$.

In conclusione $10\;min = \dfrac{1}{6}\;h \cong 0.166\;h$, cioè $10$ minuti equivalgono a $0.166$ ore.

#### ESEMPIO 3

Quanto misura, in trimestri, un periodo di $3$ anni e $9$ mesi?

In questo caso abbiamo un periodo espresso come somma (di due periodi): il primo misurato in anni ed il secondo in mesi. Troviamo separatamente l'equivalente in trimestri di entrambi e poi sommiamo, risolviamo cioè le due equivalenze: $3\;anno = ?\;trim$ e $9 \;mese = ?\;trim$.

Partiamo dalle due equivalenze che conosciamo:

a) $1\;anno = 4\;trim$ e 

b) $1\;trim = 3\;mese$.

Moltiplicando la prima per $3$ abbiamo $3 \cdot 1\;anno = 3 \cdot 4\;trim$ $\longrightarrow$ $3\;anno = 12\;trim$.

Dividendo la seconda per $3$ e poi moltiplicando tutto per $9$ abbiamo: 

$\dfrac{1}{3}\;trim = \dfrac{3}{3}\;mese$  $\longrightarrow$  $9 \cdot \dfrac{1}{3}\;trim = 9 \cdot \dfrac{3}{3}\;mese$ $\longrightarrow$ $3\;trim = 9 \;mese$ 

Il Risultato finale è $15$ trimestri:

$3\;anni \;e\; 9 \;mesi = 12\;trim + 3\;trim \longrightarrow 15\;trim$.

#### ESEMPIO 4

Quale è la lunghezza, in anni, di un periodo di $15$ trimestri?

In questo caso partiamo sempre da $1\;anno = 4\;trim$ e troviamo la durata in anni di un trimestre dividendo tutto per $4$ e poi moltiplicando per $15$:

$\dfrac{1}{4}\;anno = \dfrac{4}{4}\;trim$ $\longrightarrow$ $15 \cdot \dfrac{1}{4}\;anno = 15 \cdot \dfrac{4}{4}\;trim$ $\longrightarrow$ $\dfrac{15}{4}\;anno = 15\;trim$

In conclusione $15$ trimestri sono $3.75$ anni.

$15\;trim  = \dfrac{15}{4}\;anno \cong 3.75\;anno$



### ESERCIZIO 8.1 - Equivalenze (I)

a) Risolvi le seguenti equivalenze.

1. Quanti minuti ci sono in due ore e mezzo?
2. Quanto pesano due etti e mezzo di salame in Kg? 
3. A quanti minuti corrispondono $10$ ore? 
4. A quante ore corrispondono $10$ minuti ? A quanti secondi equivalgono $10$ minuti?

b) Risolvi le seguenti equivalenze.

1. Una moneta da $1$ centesimo pesa $2.30$ grammi. Quanto peserebbero cinque euro e mezzo in centesimi?
2. Un periodo di un anno $5$ mesi quanto dura in mesi? ed in trimestri?
3. A quanto equivale un periodo di $2$ anni, $6$ mesi e $22$ giorni in trimestri? (Considerare un mese di $30$ giorni).



### ESERCIZIO 8.2 - Equivalenze (II)

a) Risolvi le seguenti equivalenze trovando la misura da scrivere al posto dei puntini.

1. 7 Km + 14 m + 12 dam = ............ dam &emsp;  [R. 713,4]  
2. 15 dm + 70 cm - 100 mm = ............ m  &emsp;  [R. 2,1]  
3. 27 dam + 3 200 cm + 2 hm = ............ m  &emsp;  [R. 502]  
4. 0,5 dam + 5 m + 6 cm + 1,6 m = ............ dm  &emsp;  [R. 116,6]  



### ESERCIZIO 8.3 - Equivalenze (III)

a) Rispondi alle domande seguenti considerando che al cambio valute un euro equivale ad $1.20$ dollari ed un dollaro viene scambiato con $6.57$ yuan cinesi:

1. Quanti dollari posso avere scambiando $10$ euro? Quanti yuan con $10$ dollari?

2. $100$ dollari a quanti euro equivalgono? ed a quanti yuan?

3. Quanti euro occorrono per comprare un'automobile cinese da $210.000$ yuan?

4. Quanto costerebbe in Italia una Tesla Model S che negli USA costa $70.000$ dollari? 

b) I pellerossa americani non usavano monete ma barattavano tra di loro gli oggetti che producevano. Una pelle di bisonte valeva 7 coltelli da caccia, una collana valeva $2$ coperte ed una coperta $2$ coltelli.

1. Quanti coltelli da caccia sono necessari per comprare due coperte?
2. Quante coperte posso comprare con due pelli di bisonte?
3. Una pelle di bisonte tagliata a metà vale il $30\%$ in meno che se la pelle è intera. Mezza pelle di bisonte vale almeno mezza collana?  