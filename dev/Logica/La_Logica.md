
# La Logica

### ESERCIZIO 1 - Le proposizioni
a) Indica quali fra le seguenti frasi sono proposizioni (logiche):
1. "Per favore, mi passi l'acqua?";  
2. "Gli insegnanti della mia classe sono maschi";  
3. "La matematica è facile";  
4. "Non è vero che 2 + 2 fa 5";  
5. "Alcuni miei compagni vanno in vacanza a Capri";  
6. "Tutti gli insegnanti sono maschi";  
7. "Sofia è alta 1,67 m";  
8. "Questo bambino pesa poco";  
9. "Il rombo è un particolare parallelogramma";  
10. "Ciao!";  
11. "Questo bambino pesa 4,5 kg";  
12. "Giovanni è veloce nei calcoli";  
13. "4 è un numero dispari".

b) Attribuisci il valore di verità alle seguenti proposizioni:
1. "Il numero 2 è l’unico divisore di 6";  
2. "Ogni trapezio è isoscele oppure rettangolo";  
3. "La Terra è un pianeta";  
4. "Marte non è un pianeta";  
5. "L’uguaglianza x + 2 = 0 è sempre verificata in N";  
6. "L’uguaglianza 2x = 0 non è mai verificata in N".


### ESERCIZIO 2 - Proposizioni semplici e composte
a) Nelle seguenti proposizioni composte indica quali sono le proposizioni elementari e quali i connettivi che le legano.
1. «Il gatto è un mammifero e il topo è un roditore»;  
2. «Se passi a prendermi, allora andiamo a passeggio insieme»;  
3. «O studi o vai a lavorare»;  
4. «Nel pomeriggio studio e ascolto musica»;  
5. «Bologna è capoluogo dell’Emilia-Romagna e Firenze della Toscana»;  
6. «Il cane è un mammifero o un quadrupede»;  
7. «Se vengono i ladri, viene attivato l’allarme»;  
8. «Dante ha scritto la Divina Commedia ed è sepolto a Ravenna».

b) Dire in quali delle seguenti proposizioni la congiunzione “e” si può formalizzare con la congiunzione logica ∧.
1. "Carlo e Marco sono insegnanti";  
2. "Carlo e Marco sono compaesani";  
3. "Carlo e Marco stanno venendo alla festa";  
4. "Carlo e Marco stanno venendo insieme alla festa";  
5. "Carlo ha una maglia bianca e blu";  
6. "Carlo ha superato l’esame ed è andato in ferie".

c) Dire a quali connettivi proposizionali equivalgono i termini sottolineati nelle seguenti proposizioni.
1. "Giovanna è bella, <u>ma</u> Claudia è intelligente";   
2. "Marcello è in campo, <u>benché</u> abbia la febbre";  
3. "John è in Italia <u>senza</u> avere il passaporto";   
4. "Giorgio è italiano <u>dato che</u> è nato a Imperia";  
5. "David è spagnolo <u>perché</u> è nato a Barcellona";   
6. "Oggi è bello <u>e quindi</u> vado in barca";  
7. "Carlo gioca <u>a meno che</u> piova";  
8. "<u>A meno che</u> Carlo intervenga, lo scontro è inevitabile".


### ESERCIZIO 3 - Connettivi proposizionali
a) Scrivi la negazione delle seguenti proposizioni.
1. "Ieri non ho studiato";  
2. "Sai che non ho studiato";  
3. "Al cinema vado tutte le domeniche";  
4. "Non è vero che non ho giocato a carte";  
5. "Non è vero che sono entrati i ladri";  
6. "Non ho detto niente a mio padre";  
7. "Non ho ricevuto alcun regalo";  
8. "Non ho regalato nessun cane";  
9. "Faccio tutti i compiti per non essere bocciato";  
10. "Le api non si posano su fiori che non profumano".

b) Date le seguenti proposizioni composte, indica ogni proposizione componente con una variabile e riscrivi la proposizione composta in forma simbolica usando la congiunzione.
1. "D’estate lavoro e coi guadagni mi compro il motorino";  
2. "Mara suona e canta";  
3. "Marco canta e non balla";  
4. "Rosa e Gianni sono sposati e Luisa e Matteo non sono sposati";  
5. "Il quadrato è un rettangolo e un rombo".

c) Date le seguenti proposizioni composte, indica ogni proposizione componente con una variabile e riscrivi la proposizione composta in forma simbolica usando la disgiunzione inclusiva.
1. "È nuvoloso o piove";
2. "Vado al bowling con Mario o con Andrea";  
3. "Nelle prossime vacanze andrò in montagna o al lago";  
4. "Luisa lava i piatti o fa scorrere l’acqua calda o aggiunge detersivo nel lavandino";  
5. "Non leggo quella pagina o la strappo o la brucio";  
6. "Leggo o mangio una mela o tengo in mano una penna";  
7. "7 è un numero primo o è pari";  
8. "Non esco o cucino o faccio una doccia".

d) Date le seguenti proposizioni composte, indica ogni proposizione componente con una variabile e riscrivi la proposizione composta in forma simbolica usando la congiunzione esclusiva.
1. "O studi o sarai bocciato";  
2. "O mi aiuti o te ne vai";  
3. "Nelle prossime vacanze o andrò in montagna o farò un viaggio a Parigi";  
4. "O accendi la stufa a legna o farà un gran freddo";  
5. "Non so se andare a teatro o al cinema";  
6. "O la borsa o la vita";  
7. "O c’è il sole o non esco".

e) Date le seguenti proposizioni composte, indica ogni proposizione componente con una variabile e riscrivi la proposizione composta in forma simbolica usando l'implicazione materiale.
1. "Se sono promossa agli esami mi iscrivo a Medicina";  
2. "Se non studi, non prenderai la sufficienza";  
3. "Se un triangolo non ha tre lati congruenti, è scaleno o isoscele";  
4. "Se un parallelogramma è un quadrato, allora è un rombo e un rettangolo";  
5. "Se un trapezio ha due lati congruenti, allora è isoscele";  
6. "Se un trapezio è rettangolo, allora non è isoscele".

f) Dire a quali connettivi proposizionali equivalgono i termini sottolineati nelle seguenti proposizioni:
1. "Giovanna è bella, ma Claudia è intelligente";  
2. "Marcello è in campo, benché abbia la febbre”  
3. "John è in Italia senza avere il passaporto";  
4. "Giorgio è italiano dato che è nato a Imperia";  
5. "David è spagnolo perché è nato a Barcellona";  
6. "Oggi è bello e quindi vado in barca";  
7. "Carlo gioca a meno che piova";  
8. "A meno che Carlo intervenga, lo scontro è inevitabile".


### ESERCIZIO 4 - Forme Simboliche
a) Angelo, Bruno e Carlo sono tre studenti che hanno sostenuto un esame. Ponendo:  
A = “Aldo ha superato l’esame”, B = “Bruno ha superato l’esame”, C = “Carlo ha superato l’esame”, scrivere in forma simbolica le seguenti proposizioni:
1. "Solo Carlo ha superato l’esame";  
2. "Solo Aldo non ha superato l’esame";  
3. "Solo uno tra Aldo, Bruno e Carlo ha superato l’esame";  
4. "Almeno uno tra Aldo, Bruno e Carlo ha superato l’esame";  
5. "Almeno due tra Aldo, Bruno e Carlo hanno superato l’esame";  
6. "Al più due tra Aldo, Bruno e Carlo hanno superato l’esame";  
7. "Esattamente due tra Aldo, Bruno e Carlo hanno superato l’esame".

b) Posto: A = "Carlo è ligure" e B = "Diego è piemontese", scrivere in forma simbolica le seguenti proposizioni composte:
1. "Carlo non è ligure”  
2. "Carlo è ligure e Diego è piemontese";  
3. "Carlo è ligure sebbene Diego sia piemontese";  
4. "Non è vero che Carlo sia ligure e Diego piemontese";  
5. "Se Carlo non è ligure, allora Diego non è piemontese";  
6. "È falso che se Carlo è ligure, allora Diego è piemontese";  
7. "Carlo è ligure solo se Diego non è piemontese";  
8. "Carlo è ligure se e solo se Diego non è piemontese";  
9. "O Carlo è ligure o, se Carlo non è ligure, allora Diego è piemontese";  
10. "O Carlo è ligure e Diego è piemontese, o né Carlo è ligure, né Diego è piemontese".


### ESERCIZIO 5 - Tabelle di verità, tautologie e contraddizioni
a) Costruisci le tabelle di verità delle proposizioni seguenti.
1. $ \lnot p \to q;  \lnot q \to \lnot p; p \lor (p \land q); $  
2. $ \lnot ( \lnot p \land \lnot q);  \lnot (\lnot p \lor \lnot q); (p \to q) \land p; $

b) Individua tra le proposizioni seguenti le tatutologie e le contraddizioni.
1. $p \to ( q \to p);$  
2. $p \to (\lnot p \lor q);$  
3. $p \lor \lnot \lnot p; $  
4. $(p \to q) \land (\lnot p \lor q);$  
5. $(p \land q) \land (p \lor q);$  
6. $(p \to q) \land p) \to q$

### ESERCIZIO 6 - Forme di ragionamento

a) Individuando premesse e conclusione, tradurre nel linguaggio della logica proposizionale gli enunciati delle seguenti argomentazioni.
1. Se la squadra A segna una rete e la squadra B non segna allora A vince lo scudetto. Segnano entrambe le squadre, quindi A non vince lo scudetto.  
2. Se piove non esco di casa. Piove o tira vento. Esco di casa. Quindi tira vento.  
3. Arturo rimane in casa se e solo se la televisione trasmette un film comico. La televisione trasmette un film comico e Arturo si diverte, quindi Arturo si diverte.  
4. Se la pioggia cade copiosa allora il raccolto è abbondante. Se il concime è appropriato,   allora il raccolto è abbondante. Se la pioggia cade copiosa allora il concime è appropriato.  
5. Se Carlo ha vinto la gara, allora, se Mario è arrivato secondo, allora Sergio è arrivato terzo. Mario non è arrivato secondo. Quindi, o Carlo ha vinto o Sergio è arrivato terzo.  
6. Se giochi e studi supererai gli esami, ma se giochi e non studi non supererai gli esami. Pertanto, se giochi, allora o studi e supererai gli esami o non studi e non supererai gli esami.  
7. Il Parma vince il campionato oppure il Chievo retrocede. D’altra parte, non si dà il caso che, se il Parma vince il campionato, allora il Chievo non retrocede. Inoltre, il Chievo non retrocede e il Sassuolo si qualifica in Europa League. Dunque, il Sassuolo non si qualifica in Europa League.  
(Indicare con: p: "Il Parma vince il campionato", c: "Il Chievo retrocede", s: "Il Sassuolo si qualifica in Europa League").

b) Analizzare la validità dei ragionamenti del punto a).