
# Numeri naturali, multipli e divisori

## UNITA' 1: Numeri naturali, operazioni ed espressioni

I numeri naturali sono $0$, $1$, $2$, $3$, ... e così via (si ottengono sommando uno in più al precedente). Sono i numeri che servono a contare gli oggetti nella vita quotidiana. Sui numeri naturali è possibile fare delle **operazioni**: si possono infatti sommare, sottrarre, moltiplicare e dividere secondo le regole note.

#### Le Operazioni

Sommiamo due numeri quando vogliamo contare gli elementi di due insiemi disgiunti che si uniscono: ad esempio uno studente ha tre libri, un altro ne ha <u>altri</u> quattro ed insieme hanno $3 + 4 \longrightarrow 7$ libri.

Sottraiamo due numeri quando contiamo gli elementi di un insieme che non fanno parte di un suo sottoinsieme: ad esempio uno studente ha 7 libri, <u>di cui</u> 2 sono senza alcune pagine; i libri integri sono $7 - 2 \longrightarrow 5$. Poiché un sottoinsieme di un insieme finito ha un numero di elementi sempre minore (o al più uguale) a quello dell'insieme, non è possibile sottrarre da un numero più grande da un numero più piccolo, ossia non è possibile calcolare $2 - 7$. 

Moltiplichiamo due numeri naturali quando vogliamo contare gli elementi di un insieme formato dall'unione di tanti insiemi (gruppi) distinti tutti con lo stesso numero di elementi: abbiamo 5 studenti, ognuno dei quali porta un gruppo di 9 libri; il numero totale dei libri è $9 \cdot 5 \longrightarrow 45$.

La divisione è l'operazione inversa della moltiplicazione e ci consente di contare i gruppi di oggetti, quando conosciamo il numero totale degli elementi e gli elementi di ciascun gruppo: per contare il numero delle sue pecore un pastore sdraiato conta il numero delle gambe che vede e poi divide per 4; se le gambe sono 100 le pecore sono $100 : 4 \longrightarrow 25$. Da questo esempio di vede come non è possibile dividere un primo numero per un secondo numero se il primo non è un multiplo del secondo, ossia il risultato di $100 : 3$ non è un numero naturale.  

Negli esempi visti, ad esempio $3 + 4$, compaiono due numeri ed una operazione, per cui ognuno dei due numeri è coinvolto in una sola operazione. Oltre a far parte di queste, i numeri naturali possono far parte di espressioni più complesse in cui compaiono due operazioni, come $12 \cdot 3 + 4$; in questo caso il numero $3$ fa parte sia di una moltiplicazione che di una somma. 

#### Le espressioni

Le **espressioni** sono sequenze di numeri ed operazioni alternate (tra due numeri c'è sempre una operazione). L'esecuzione ordinata delle operazioni di una espressione produce un unico numero detto "valore" o "risultato" dell'espressione. L'ordine di esecuzione delle operazioni è da sinistra verso destra ed una operazione è eseguibile solo se i due numeri sono disponibili, ossia non fanno parte di una operazione successiva che ha priorità maggiore, nel qual caso si passa a quest'ultima. 

#### ESEMPIO

Nell'espressione $8 · 12 + 5$ la prima operazione che si incontra è il prodotto ed il $12$ è condiviso con la somma. Poiché il prodotto ha priorità di esecuzione rispetto alla somma il $12$ sarà impiegato nel prodotto che quindi sarà la prima operazione eseguita. La sequenza sarà allora:  $8 \cdot^{(1)} 12 +^{(2)} 5 \longrightarrow 96 +^{(1)} 5 \longrightarrow 101$.

Nell'espressione $5 + 8 · 12$ la prima operazione che si incontra è la somma e l'$8$ è condiviso con il prodotto. Poiché il prodotto ha priorità di esecuzione rispetto alla somma l'$8$ dovrà essere impiegato nel prodotto. La somma non può essere eseguita (manca il secondo numero), verrà eseguito il prodotto e la somma opererà sul risultato. 

La sequenza delle operazioni eseguibili sarà allora:   $5 +^{(2)} 8 ·^{(1)} 12 \longrightarrow 5 +^{(1)} 96 \longrightarrow 101$.

#### Uso delle parentesi

Le parentesi servono ad alterare la priorità di esecuzione delle operazioni imponendo che i numeri dentro una coppia di parentesi siano utilizzati prioritariamente nelle operazioni contenute all'interno delle parentesi.

Nell'espressione $8 · (12 + 5)$, analoga alla precedente ma con presenza di parentesi, la prima operazione che si incontra, da sinistra verso destra è il prodotto, ed anche in generale come priorità il prodotto deve essere eseguito prima della somma, ma il $12$ è dentro la coppia di parentesi e le parentesi impongono che i numeri dentro le parentesi debbano essere usati nelle operazioni anch'esse dentro le parentesi, se presenti (il prodotto è fuori dalla parentesi ed il $12$ è dentro insieme alla somma). La prima operazione eseguibile è quindi la somma. La sequenza delle operazioni eseguibili sarà allora quella indicata dagli apici:  $8 \cdot^{(2)} (12 +^{(1)} 5) \longrightarrow 8 \cdot^{(1)} (17) \longrightarrow 136$.



### ESERCIZIO 1 - Operazioni ed Espressioni (I)

a) Calcola il valore delle seguenti espressioni.

1. $6 - 3;$    $6 : 3;$    $6 + 3;$     $6 · 3;$

2. $15 + 10 + 3;$    $8 + 5 + 2 + 4;$    $17 - 9 - 1 - 1;$

3. $8 · 12 + 5;$     $5 + 8 · 12;$

4. $6 − 10 : 2 + 3;$

5. $15 + 30 : 3 : 2 + 1;$

6. $16 : 4 · 8$  

b) Individua i numeri, le operazioni di ciascuna delle espressioni seguenti ed il loro ordine di esecuzione e calcolane il valore.

1. $4 + 6·9;$
2. $(4 + 6)·9;$
3. $4 + (6·9);$
4. $10 - 2 · 3 + 4 · 5;$
5. $15 + 20 : 4 − 2;$
6. $15 + 20 : (4 − 2);$
7. $((2·4 + 7) + (2 + 8 : 2)·5) − (6 + 2)·5;$        $[R. 5];$

#### Laboratorio GEOGEBRA

Inserisci le espressioni in GEOGEBRA e calcola il risultato. Ricordare che in GEOGEBRA la divisione si indica con la linea orizzontale (frazione). 



### ESERCIZIO 2 - Dalle parole ai numeri (I)

Traduci in espressioni le seguenti frasi e calcolane il valore.

a) Dividi 15 per la differenza tra 9 e 4 e poi somma 2;      [R. $15 : (9 - 4) + 2 \longrightarrow 5$ ].

b) Moltiplica per 7 la differenza tra 10 e 8 e sottrai al risultato 14;

c) Sottrai 3 al risultato della divisione di 12 per la differenza tra 5 ed 1.



### ESERCIZIO 3 - Dai numeri alle parole

Scrivi a parole le seguenti espressioni:  

a) $12 − 6 : 3;$

b) $(15 − 10) · 3 + 2;$

c) $8·(12 : 6 − 2) + 1;$

d) $6 − (15 : (2 + 3))$.



## UNITA' 2: Divisori e multipli

Abbiamo già visto come non sia sempre possibile dividere un (primo) numero per un altro (secondo) numero. Quando ciò accade si dice che il secondo numero è un **divisore** del primo ed il primo è un **multiplo** del secondo. Un multiplo di un secondo numero è un numero che sta nella tabellina del secondo numero: $8$ è multiplo di $2$ e di $4$, $36$ è multiplo di $3$, di $6$, di $9$, di $12$ e così via. Un altro esempio è il seguente: $100 : 4 \longrightarrow 25$, per cui $4$ è un divisore di $100$ e $100$ è un multiplo di $4$. Poiché $100 : 10 \longrightarrow 10$, anche $10$ è un divisore di $100$. 



### ESERCIZIO 4 - Divisori e multipli

a) Scrivi tutti i divisori di ciascuno dei numeri 6, 15, 18, 21, 24, 25;

b) Scrivi i primi 4 multipli dei numeri 25, 40, 33, 6;

c) Scrivi i multipli minori di 100 dei numeri 25, 40, 33, 6;

d) Scrivi i multipli minori di 60 (compreso) dei numeri 6, 8, 10, 12, 15 e 16;   

e) Scrivi il primo multiplo comune ai numeri 6 e 8, 10 e 12, 15 e 16;

f) Scrivi i multipli minori di 100 comuni ai numeri 6 e 8, 10 e 12;

g) Scrivi tutti i divisori comuni ai numeri 18 e 24.

#### Laboratorio GEOGEBRA

a) Risolvi il punto a) dell'esercizio con le istruzioni GEOGEBRA seguenti (calcolatrice CAS):

1. $ListaDivisori(6)$&#9166;
2. $ListaDivisori(15)$&#9166;
3. $ListaDivisori(18)$&#9166;

b) Risolvi il punto b) dell'esercizio con le istruzioni GEOGEBRA seguenti (calcolatrice CAS):

1. $Successione(25k, \; k, \; 1, \; 4)$&#9166; 
2. $Successione(40k, \; k, \; 1, \; 4)$&#9166; 
3. $Successione(33k, \; k, \; 1, \; 4)$&#9166; 
4. $Successione(6k, \; k, \; 1, \; 4)$&#9166; 

c) Scrivi i multipli minori di 100 dei numeri 25, 40 con le istruzioni GEOGEBRA seguenti (calcolatrice CAS):

1. $a=floor(\dfrac{100}{25}))$&#9166;    		// Parte intera della divisione tra 100 e 25 

​       $Successione(25k, \; k, \; 1, \; a)$&#9166;	// Lista dei multipli

2. $b=floor(\dfrac{100}{40}))$&#9166;

   $Successione(40k, \; k, \; 1, \; b)$&#9166;



## UNITA' 3: Dalle parole ai numeri

### ESERCIZIO 5 - Dalle parole ai numeri (II)

Scrivi le espressioni  (NON il solo risultato!) che, utilizzando i dati contenuti nel testo, forniscono le soluzioni ai problemi seguenti e calcolane il valore.  

a) Anna riceve dalla madre 8 euro e va ad acquistare 2 scatole di colori del costo di 3 euro l'una. Al ritorno si ferma dalla nonna che le regala 5 euro. Con quanto denaro arriva a casa Anna? $[R. \,\, 8 - 2 \cdot 3 + 5$,  $7 \,\, \texteuro]$  

b) Roberta vuole offrire delle pizzette a degli amici. Ne ha già due ed al forno ne compra quattro volte tante. All'uscita del forno ne mangia una. Quante sono le pizzette rimaste? Se raggiunti i suoi due amici, divide le pizzette rimaste in parti uguali tra loro tre, quante ne toccano ciascuno? $[R. \,\, 2 + 2 \cdot 4 - 1, \,\, (2 + 2 \cdot 4 - 1):3, \,\, 3]$.  

c) Una cuoca possiede 4 sacchetti di farina del peso di 1 kg ciascuno. Deve fare 7 dolci: nei primi 3 occorrono 350 g di farina per ciascuno e negli altri, 600 g di farina per ciascuno. Quanta farina consuma la cuoca? Quanta farina rimane? $[R. \,\, 350 \cdot 3 + 600 \cdot 4 \,g \,\, , 4000 - (350 \cdot 3 + 600 \cdot 4) \,g \,\, ,550 \, g]$  

d) Se una azienda produce 600 unità di prodotto ad un costo medio di 76 euro ciascuna e le vende ad un prezzo di 99 euro l'una, quale è il suo profitto?  

e) In uno stabilimento tessile, in una settimana (6 giorni lavorativi), si producono 26.304 m di tela. La tela viene suddivisa in pezze da 32 m ciascuna. Quante pezze vengono prodotte giornalmente?  

f) Un idraulico ha un costo fisso a chiamata di 40 euro ed un ulteriore costo di 35 euro l'ora. Se fa un intervento che dura 4 ore, quanto pagherà il cliente?

g) Una famiglia sta imbottigliando della conserva di pomodoro. I barattoli sono tutti uguali ed hanno una capienza 750 grammi. Quanti barattoli serviranno per 18 Kg di conserva?

h) Un corridore amatoriale percorre 18 Km in un'ora. Quanti Km percorre in 10 minuti?   



## UNITA' 4: La struttura delle espressioni

### ESERCIZIO 6 - Operazioni ed espressioni (II)

a) Individua i numeri e le operazioni di ciascuna delle espressioni seguenti. Analizza il loro ordine di esecuzione e calcola il valore dell'espressione.

1. $4 + 3·(15 : (3 + 1·2) − 1);$            $[R. 10];$
2. $((4 + 3^{2} − 1) : 2^{2} + 45 : 3^{2} ) : 2^{2} + (21·3) : 9 + 1^{2};$          $[R. 10];$

b) Calcola il valore delle seguenti espressioni.

1. $(((3^{2} + 11) : 2^{2} )^{2} : 5 − 1) · 2^{3} − (7^2 : (2·3 + 1) + 2^{3} + 10^{0} ) \enspace\enspace\enspace[R. 16];$
2. $(((10 - 6)^{2} + 3·10) : (6 : 3)) + 4 + 3^{2} - (2^{4} - 1) \enspace\enspace\enspace[R. 21];$
3. $((2^{4} + 2^{3}) : (8^{2} : 4^{2})) +(3^{2} · 2^{2} : (6^{3} : 6^{2}))\enspace\enspace\enspace[R. 12]$  

#### Laboratorio GEOGEBRA
Inserisci in GEOGEBRA le espressioni del punto a) e dell'esercizio e calcola il risultato. 




### ESERCIZIO 7 - Dalle espressioni ai diagrammi ad albero
Rappresenta con diagrammi ad albero le seguenti espressioni:  

a) $4 + 6·9;$

b) $(4 + 6)·9;$

c) $15 + 20 : 4 − 2;$

d) $15 + 20 : (4 − 2);$

e) $((27 + 2) - 4 : (3 + 1)) - 20 ;$

f) $4 + 3 \cdot (15 : (3 + 1 \cdot 2) - 1)  $.

#### Esempio di SOLUZIONE

d) 

![Albero](img\Albero4.png)



### ESERCIZIO 8 - Dai diagrammi ad albero alle espressioni
Scrivi le espressioni corrispondenti ai seguenti diagrammi ad albero: 

a) 

![Albero](img\Albero1.png)

b)

![Albero](img\Albero2.png)

c)

![Albero](img\Albero3.png)





## UNITA' 5: Le sostituzioni dei numeri alle lettere

### ESERCIZIO 9 - Sostituzioni

Scrivi le espressioni numeriche ottenute sostituendo alle lettere i numeri indicati tra parentesi graffe e poi calcola il loro valore.
a) $5 \cdot x, \enspace \{x = 50\};$  

b) $2 \cdot y, \enspace \{y = 32\};$

c) $a − b, \enspace \{a = 10, b = 7\};$

d) $a^{2} − b^{2}, \enspace \{a = 1, b = 1\};$     $a^{2} − b^{2}, \enspace \{a = 3, b = 2\};$

e) $2 \cdot a \cdot (b + 1) - 6ab , \enspace \{a = 3, b = 0\};$

f ) $(2 \cdot a \cdot b)^{3}, \enspace \{a = 2, b = 3\}$.

#### Laboratorio GEOGEBRA

a) Risolvi i punti a) e b) dell'esercizio con le istruzioni GEOGEBRA seguenti (calcolatrice CAS):

1. $Sostituisci(5 \cdot x,\; {x = 50})$&#9166;
2. $Sostituisci(2 \cdot y, \; {y = 32})$&#9166;

b) Risolvi il punto c) dell'esercizio con le istruzioni GEOGEBRA seguenti (calcolatrice CAS):

1. $Sostituisci(a-b,\; \{a = 10, b=7\})$&#9166;



## UNITA' 6: Potenze e loro proprietà

### ESERCIZIO 10 - Proprietà delle potenze

a) Un numero è in notazione scientifica quando è scritto come prodotto di un numero compreso tra 1 (incluso) e 10 e una potenza di 10. Ad esempio 900 si scrive $9\cdot 10^2$. 

1. Scrivi ciascuno dei numeri che seguono in notazione scientifica: $80, 2000000, 5, 6000, 3000000000;$
2. Scrivi ciascuno dei numeri che seguono come numero intero:  $9\cdot 10^4$, $0\cdot 10^2$, $1\cdot 10^8$, $9\cdot 10^0$, $10\cdot 10^1;$
3. Calcola il valore delle seguenti espressioni in notazione scientifica: $2 \cdot 10^2 \cdot 2 \cdot 10^3; 3 \cdot 10^1 \cdot 2 \cdot 10^3; 8 \cdot 10^9 : (2 \cdot 10^3).$

b) Quali delle uguaglianze seguenti sono vere? Quali false?  

1. $6^{2} · 6^{4}=6^{8}; \enspace$  
2. $5^{3} + 5^{4} = 5^{7};$
3. $(10^{2})^{3} = 1.000.000;$  

c) Applicando le proprietà delle potenze, calcola il valore delle seguenti espressioni.  

1. $2^{5}:2^{4} + 2·2^{2} - 2^{0};$  
2. $(3^{4} · 3^{3})^{4} : 3^{5} : (3^{3} )^{5};$  
3. $2^{6} · 3^{6} : 6^{4} : 3^{2};$  

d) Applicando le proprietà, semplifica le espressioni seguenti riscrivendole usando, per ciascuna di esse, il minor numero possibile di potenze.

1. $2^{4} · 2^{2}·2; \enspace (3^{4})^{2} · 3^{7}; \enspace  2^{3} · 5^{3}; \enspace 2^{4} · 3^{4};$   
2. $(7^{2} · 2^{2}) · 7^{2}; \enspace (4^{3})^{2} · 2^{6}; \enspace 6^{5} · 2^{5}; \enspace  (4^{5})^{2};$  



## UNITA' 7: Insiemi e loro rappresentazione

Un ***insieme*** è qualcosa di cui tutti abbiamo un'idea e precisamente è un gruppo di oggetti, concreti o astratti (come lettere dell'alfabeto, numeri, etc.); gli oggetti che formano l'insieme sono detti ***elementi*** dell'insieme.

Vediamo due modi per descrivere (o ***rappresentare***) un insieme:

1. graficamente, mediante un diagramma di Venn;
2. per elencazione.

Rappresentare un insieme in modo grafico significa disegnare un cerchio o ellisse (che rappresenta l'insieme) con all'interno gli elementi rappresentati con dei punti ed il loro nome (univoco) o dal nome soltanto.

#### ESEMPIO

L'insieme delle vocali, che chiameremo $V$, è rappresentato graficamente dalla figura seguente.

<img src="img\venn-1.png" alt="venn-1" style="zoom:10%;" />

Rappresentare un insieme per elencazione significa scrivere la sequenza degli elementi identificati dai loro nomi univoci (in un insieme ***non ci possono essere due elementi uguali***) separati da virgola e racchiusi tra parentesi graffe.

#### ESEMPIO

Per rappresentare per elencazione l'insieme delle vocali scriviamo $\{ a, e, i, o, u\}$; se vogliamo dare il nome $V$ all'insieme (di solito i nomi degli insiemi sono maiuscoli) scriviamo $V = \{ a, e, i, o, u\}$.



### ESERCIZIO 11 - Rappresentazione per Elencazione.

a) Rappresenta per elencazione, e con diagramma di Eulero-Venn, gli insiemi $A$, $B$ e $C$ formati rispettivamente dalle lettere delle parole «rododendro», «giglio», «azalea».

b) Rappresenta per elencazione i seguenti insiemi:  

1. I naturali non maggiori di 8;  
2. I naturali dispari compresi fra 30 e 40;  
3. I multipli pari di 7 minori di 40;  
4. I divisori di 42;  
5. I divisori dispari di 42:  
6. I giorni della settimana che iniziano per «b»;  
7. Le vocali della parola «farfalla»



## UNITA' 8: Numeri primi, MCM e MCD

### ESERCIZIO 12 - Fattorizzazione in numeri primi

a) Scomponi in potenze di fattori primi i numeri 25, 40, 33, 6;

b) Le seguenti scomposizioni non sono in fattori primi. Modificale in modo che ogni fattore sia primo e scrivi la
scomposizione in potenze di numeri primi.

1. $2 \cdot 6 \cdot 8;$     $3 \cdot 6 \cdot 9;$     $3 \cdot 33 \cdot 21;$    $26 \cdot 22 \cdot 34;$
2. $15^3 \cdot 3^2;$    $13^2 \cdot 26$.

#### Laboratorio GEOGEBRA
a) Risolvi il punto a) dell'esercizio con le istruzioni GEOGEBRA seguenti (calcolatrice CAS):

1. $Fattorizza(25)$&#9166;
2. $Fattorizza(40)$&#9166;
3. $Fattorizza(33)$&#9166;
4. $Fattorizza(6)$&#9166;



### ESERCIZIO 13 - Minimo Comune Multiplo e Massimo Comune Divisore

a) Trova il Minimo Comune Multiplo (m.c.m) ed il Massimo Comune Divisore (M.C.D. o massimo fattore comune) delle coppie (6, 8), (15, 10), (24, 25) applicando la definizione;

b) Risolvi l'esercizio precedente attraverso la scomposizione in fattori primi.

#### Laboratorio GEOGEBRA

a) Calcola MCD ed MCM del punto a) dell'esercizio con le istruzioni GEOGEBRA seguenti (calcolatrice CAS):

1. $MCM(6,8)$&#9166;;     $MCD(6,8)$&#9166;

2. $MCM(15,10)$&#9166;;     $MCD(15,10)$&#9166;

3. $MCM(24,25)$&#9166;;      $MCD(24,25)$&#9166;



### ESERCIZIO 14 - Evidenza del Fattore Comune

a) Scrivi le seguenti somme di due numeri come prodotto, mettendo in evidenza il loro M.C.D. ed applicando la proprietà distributiva della moltiplicazione rispetto alla somma

1. $15 + 10 = MCD\cdot(? + ?);$        $[R. \,\, 5(3+2)]$.  
2. $6 + 8 = MCD \cdot (? + ?);$        $[R. \,\, 2(3+4)]$.  
3. $350 + 252 = ?(?+?)$.

b) Scrivi le seguenti somme e differenze di numeri come prodotto, analogamente all'esercizio precedente.

1. $2 + 4 + 6;$     $15 - 10;$
2. $6 - 4 - 2;$     $220 - 110 - 50 + 30$.

#### Esempio di SOLUZIONE

a.1) Per scrivere la soluzione seguire i passi riportati:

1. calcolare il $MCD(15, 10) \Rightarrow 5;$
2. dividere i numeri per il $MCD$:  $15:5 \Rightarrow 3$ e $10:5 \Rightarrow 2;$
3. scrivere $15 + 10 = 5(3 + 2)$.
