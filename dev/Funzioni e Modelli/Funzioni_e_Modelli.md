# Funzioni e Modelli

### ESERCIZIO 1: Calcolo del valore di una espressione

a) Una agenzia di noleggio auto fa pagare per una automobile 50 euro al giorno più 32 centesimi a Km percorso. Il costo giornaliero dell'auto, in euro, dipende quindi dal numero di Km percorsi $x$ secondo l'espressione $0,32x + 50$.

Se chiamiamo l'espressione del costo $c(x) = 0,32x + 50$, calcola c(75), c(150), c(225) e c(650).

b) Calcola il valore dell'espressione $x^2$ per i valori della $x$ indicati nella tabella seguente.
$$
\begin{array}{r|c} 
x & y = x^2 \\ 
\hline 
0 & ... \\ 
1 &  ...\\ 
-1 & ... \\  
2 &  ...\\  
-2 & ...\\  
\end{array}
$$

c) Calcola il valore della espressione $\dfrac{1}{1-x}$ per i valori della $x$ indicati nella tabella del punto b).

d) Rappresenta le coppie: (valore della $x$, valore dell'espressione) degli esercizi a), b) e c) in un grafico cartesiano. 

#### Laboratorio GEOGEBRA

a) Risolvi il punto a) dell'esercizio con la sequenza di comandi GEOGEBRA:

1. $c(x) := 0.32x + 50$ &#9166; 
2. $\{c(75), c(150), c(225), c(650)\}$ &#9166; . 

b) Risolvi il punto b) dell'esercizio con la sequenza di comandi GEOGEBRA:

1. $d = \{0, 1, -1, 2, -2\}$ &#9166; 
2. $Compatta( (k,k^2+1), k, d )$ &#9166; . 

c) Risolvi il punto c) dell'esercizio modificando la funzione nel comando del punto b) del laboratorio.



### ESERCIZIO 2 - Proporzionalità diretta ed inversa

a) La retribuzione di Andrea varia proporzionalmente al numero delle ore che lavora. Se per 38 ore viene pagato 475 euro, quanto prenderà se lavora 30 ore? 

b) Il tempo necessario ad una auto per raggiungere una destinazione varia inversamente alla velocità tenta durante il viaggio. Se viaggia 4 ore ad 80 Km l'ora per raggiungere la destinazione, quanto tempo impiegherà a 60 Km l'ora?

c) I litri di vernice necessari per imbiancare una stanza variano direttamente con il numero di metri quadri delle pareti. Una parete di 16 metri quadrati richiede due litri di vernice. Quanta vernice è necessaria per una parete di 6 m^2^ ?

d) La dose (in milligrammi) raccomandata di Demerol, un medicinale preoperatorio per bambini, varia direttamente con il peso (in Kg) del paziente. Se la dose per un paziente di 30 Kg è di 18 mg, quale è la dose per un bambino di 45 Kg?  



### ESERCIZIO 3 - Formule della proporzionalità

a) Esprimere con una formula le relazioni nei casi riportati di seguito.

1. La retribuzione di Andrea varia proporzionalmente al numero delle ore che lavora. Se per 38 ore viene pagato 475 euro, quale sarà la sua retribuzione $y$ per $x$ ore di lavoro?
2. I litri di vernice necessari per imbiancare una stanza variano direttamente con il numero di metri quadri delle pareti. Se una parete di 16 metri quadrati richiede due litri di vernice, quanti litri $y$ di vernice sono necessari per una parete di $x$ m^2^ ?
3. Il tempo necessario ad una auto per raggiungere una destinazione varia inversamente alla velocità tenuta durante il viaggio. Se viaggia 4 ore ad 80 Km l'ora per raggiungere la destinazione, a che velocità $v$ dovrà andare per percorrere il tragitto in $t$ ore?

b) Per ciascuno dei punti dell'esercizio a) fare una tabella ed un grafico cartesiano con 5 valori scelti a caso.  La relazione tra la variabile dipendente e quella indipendente è crescente o descrescente?

c) Esprimere le relazioni seguenti con una formula dopo aver scelto le lettere che rappresentano le quantità:

1. L'ammontare dell'IVA da pagare (aliquota 22%) varia direttamente con il costo (imponibile) di acquisto di una macchina.
2. Le ore impiegate da un pendolare per recarsi da casa al posto di lavoro variano inversamente alla velocità (media) di percorrenza del tragitto.
3. L'ammontare dell'IVA (al 22%) ed il prezzo (IVA inclusa) di acquisto di una macchina.



### ESERCIZIO 4 - Funzioni numeriche
Costruire una tabella ed un grafico cartesiano assegnando cinque valori (positivi e negativi) a x per ciascuna delle funzioni riportate di seguito:

a) $y = x$;

b) $y = -x$;

c) $y = \dfrac{1}{2} x$;

d) $y = 2x +1$;

e) $y = 4x$.

#### Laboratorio GEOGEBRA

a) Risolvi i punti dell'esercizio con i seguenti comandi GEOGEBRA, cambiando di volta in volta la funzione $f(x)$:

1. $f(x) := x$ &#9166; 
2. $d = \{0, 1, -1, 2, -2\}$ &#9166; 
3. $Compatta( (x,f(x)), x, d )$ &#9166;



### ESERCIZIO 5 - Dipendenza lineare
Date le seguenti tabelle, stabilisci se tra x e y c’è una dipendenza lineare. In caso affermativo, scrivi la corrispondente funzione e rappresentala nel piano cartesiano.

![F](img/f1.png)    ![F](img/f2.png)   ![F](img/f3.png) 



### ESERCIZIO 6 - Interesse semplice

Una persona prende in prestito da una finanziaria 1.000 euro (capitale) per pagare un corso di formazione. Dovrà restituire il capitale entro 5 anni in una unica soluzione ma pagare trimestralmente l'1% dell'importo, a titolo di interesse, finchè non estingue il debito.

a. Se $I_n$ è l'ammontare degli interessi pagati fino all'$n$-esimo trimestre e $I_{n-1}$ quello fino al trimestre precedente, quale è la relazione tra i due importi?

b. Quale sarà la somma di capitale ed interessi (detta montante) dopo $n$ trimestri?



### ESERCIZIO 7 - Prezzo delle bibite

In una scuola si sta decidendo di introdurre dei distributori di bibite e valutando il prezzo dei prodotti. Se il prezzo fosse molto basso, ad esempio $10 \textcent$ a lattina, si venderebbero molte bibite. Se viceversa il prezzo a lattina fosse alto, ad esempio $4$ euro, è probabile che solo pochi studenti pagherebbero e molti altri ne farebbero a meno. Un sondaggio tra gli studenti ci dice si che ad un prezzo di $40 \textcent$ a lattina si venderebbero $141$ lattine a settimana, e che per ogni $5 \textcent$ in più le vendite settimanali si ridurrebbero di $12$ lattine.

a) Detti $P_n = 40 + 5 \cdot n, \: n=0, 1, 2,...,6$ una successione di prezzi delle lattine, e $Q_n = 141 -12 \cdot n$ le corrispondenti quantità vendute, simula la quantità venduta per i prezzi $\{40, 35, 30, 25, 20, 15, 10\}$, completando la tabella seguente.
$$
\begin{array}{r|c|c}  n & P_{n} & Q_{n}\\
\hline
0 & 40 & 141\\
1 & 35 & ...\\
... & 30 & ...\\
... & ... & ...\\
... & ... & ...\\
\end{array}
$$
b) Detto $x$ il prezzo e $y$ la quantità settimanale venduta, scrivi la curva di domanda delle lattine nella scuola.

c) Disegna il grafico cartesiano delle curve di domanda e di offerta. 



### ESERCIZIO 8 - Consumo di carburante

Per arare i campi, una azienda agricola utilizza un trattore diesel. L'azienda ha osservato che il trattore consuma $25$ litri di gasolio l'ora e, all'inizio dell'attività di aratura, ha una scorta di $1500$ litri di gasolio. Considerato che ogni giorno lavorativo il trattore ara per circa $6$ ore, calcolare:

a) il consumo giornaliero di gasolio;

b) il livello della scorta di gasolio a fine di ogni giornata per i primi 5 giorni (fare una tabella);

c) il numero di giorni necessari per l'esaurimento completo della scorta.



### ESERCIZIO 9 - Studio epidemiologico

Uno scienziato studia la diffusione di una epidemia in una piccola città con un modello lineare. Lo scienziato stima che all'inizio dello studio c'erano $3.700$ casi e $45$ nuovi casi al giorno. 

a) Calcola il numero dei casi dopo $5, 10, 15$ ed $x$ giorni;

b) Lo scienziato ha trovato che il $3\%$ degli individui che hanno contratto la malattia richiede un trattamento con un farmaco ospedaliero. All'inizio dello studio, l'ospedale cittadino aveva $500$ dosi del farmaco. Secondo il modello dal punto precedente, quanti giorni possono passare prima che il farmaco finisca?



### ESERCIZIO 10 - La dipendenza quadratica

a) L'area di un quadrato dipende dalla lunghezza del suo lato. Scrivi la funzione che calcola l'area di due quadrati uguali, ciascuno con un lato lungo $x$ metri.

b) Un edificio ha porte e finestre rettangolari di diversa grandezza, ma per tutte il lato più lungo è il doppio di quello più corto. Scrivi la funzione che calcola l'area di ogni porta o finestra in dipendenza del lato più corto e calcola l'area del rettangolo quando il lato più corto misura $10, 25, 30, 50$.

c) Un negozio di borse annuncia uno sconto sugli acquisti: ogni borsa acquistata oltre alla prima si ha uno sconto di $10$ euro sul prezzo di entrambe le borse. Nel caso si acquistino $n$ unità della stessa borsa del prezzo di $100$ euro, scrivere la funzione che calcola il ricavo del negozio e si calcoli il valore della funzione se $n$ vale $1, 2, 3, 4, 5$.



### ESERCIZIO 11 - La funzione valore assoluto

Per ogni funzione costruisci una tabella con cinque valori di $x$ (positivi, negativi o nulli) e rappresenta il grafico

a) $y = 2|x|$;

b) $y = 1 + |x|$;

c) $y = -2|x|$.

#### Laboratorio GEOGEBRA

a) Risolvi il punto a) dell'esercizio con i seguenti comandi GEOGEBRA:

1. $\{(0, abs(0)), (1, abs(1)), (-1, abs(-1)), (2, abs(2)), (-2, abs(-2))\}$.
2. $\{(0, abs(0)), (1, abs(1)), (-1, abs(-1)), (2, abs(2)), (-2, abs(-2))\}$

b) Risolvi il punto b) dell'esercizio con la seguente sequenza di comandi GEOGEBRA:

1. $f(x) := 1 + abs(x)$ &#9166; 
2. $d = \{0, 1, -1, 2, -2\}$ &#9166; 
3. $Compatta( (x,f(x)), x, d )$ &#9166;
4. $Compatta((x,f(x)), x, d )$ &#9166;



### ESERCIZIO 12 - Le funzioni definite a tratti

a) Calcola il valore della funzione seguente per $n \in \{0, 1, -1, 2, -2, 3, -3, 4, -4\}$: 
$$
f(n) = 
\begin{cases} 
1  & se\; n\; \lt 0 \\ 
3n+1 & se\; n\; \ge 0 
\end{cases}
$$

b) Disegna un grafico della funzione seguente.
$$
f(x) = \begin{cases} 
-x-1  & se \; x \le -1 \\ 
0 & se \; -1 \lt x \le 1 \\
x -1 & se \; 1 \lt x
\end{cases}
$$
c) STAMPA LIBRI DI TESTO. Un editore valuta che il costo per stampare un numero variabile tra 1.000 e 10.000 copie di un certo libro di testo è 50 euro a copia; tra 10.001 e 20.000 copie il costo è 40 euro a copia e tra 20.001 e 50.000 il costo è 35 euro per copia (non si stampano meno di 1000 copie).  

1. Trova quanto costa stampare 5.500 copie e 23.000 copie;
2. Compila una tabella (2 colonne,  prima colonna: Numero di Copie, seconda colonna: Costo) che riporta i casi del punto 1 più quelli relativi a 2.000, 7.000, 45.000 copie.

d) QUOTA ISCRIZIONE. L'iscrizione ad una piscina costa 250 euro per le 12 settimane della stagione estiva. Se qualcuno si iscrive dopo l'inizio della stagione, una parte della della quota (proporzionale al ritardo) si può recuperare dalla quota dell'anno successivo.

1. Calcolare quanto spende nell'anno successivo chi si iscrive in ritardo di 5 settimane;  
2. Calcolare la spesa se il ritardo è di 2 settimane;  
3. Compilare una tabella (2 colonne, Prima colonna: Numero settimane di ritardo, Seconda colonna: Spesa nell'Anno Successivo) che riporta la spesa nell'anno successivo per ogni settimana di ritardo della prima iscrizione.  

#### Laboratorio GEOGEBRA

a) Risolvi il punto a) dell'esercizio con la seguente sequenza di comandi GEOGEBRA:

1. $f(n) := Se(n<0, 1, 3n+1)$
2. $d = \{0, 1, -1, 2, -2, 3, -3, 4, -4\}$ &#9166; 
3. $t_a = Compatta( (k,f(k)), k, d )$ &#9166;

b) Risolvi il punto b) dell'esercizio con il comando GEOGEBRA: $f(x) := Se(n<=-1, -x-1, Se(-1<x<=1, 0, x-1))$

c) Risolvi il punto c) dell'esercizio con la sequenza seguente di comandi GEOGEBRA:

1. $c(x) := Se(1000<=x<10000, 50x, Se(10001<=x<20000, 40x, Se(20001<=x<50000, 35x)))$
2. $d = \{2000, 5500, 7000, 23000, 45000\}$ &#9166; 
3. $t_c = Compatta( (x,c(x)), k, d )$ &#9166;



### ESERCIZIO 13 - Analisi dei prezzi

a) Una società di film a noleggio ha 1000 abbonati ognuno dei quali paga 15 euro al mese. Sulla base di un indagine, il management ritiene che per ogni 25 centesimi di riduzione del costo mensile di abbonamento si avrebbero 20 tesserati in più. Quale dovrebbe essere il prezzo di abbonamento mensile per avere il massimo numero di abbonati?

b) 50 studenti, contribuendo ciascuno con 5 euro, riescono a raccogliere 250 euro per un regalo. Da questo punto in poi però, decidono che per ogni studente in più che aderisce, la somma da versare diminuirà di 5 centesimi per tutti. Quanti studenti dovranno contribuire per ottenere la somma massima possibile?



### ESERCIZIO 14 - Applicazioni 

Negli esercizi che seguono $y$ indica il costo sostenuto da un soggetto ed $x$ di volta in volta il numero di oggetti/servizi acquistati o prodotti. La formula che lega i costi ai prodotti in generale è la seguente:
$$
y = mx+q
$$
dove $m$ e $q$ devono essere di volta in volta stimati. "$mx$" è una parte dei costi che varia con il numero degli oggetti/servizi acquistati e $q$ è una parte che non varia (quota fissa).

a) Un circolo di tennis affitta i campi sia a membri del circolo che ad esterni (non membri). I membri pagano 40 euro a semestre di iscrizione e poi 10 euro l'ora per il campo, mentre gli esterni pagano 15 euro l'ora. 

1. Scrivere le formule che, al variare di $x$, numero di ore di affitto a semestre, esprime i costi nel caso dei membri e degli esterni.
2. Individuare quale è il numero semestrale minimo di ore di campo da affittare perché convenga l'iscrizione al circolo.  

b) Una sala chirurgica ambulatoriale prevede, da parte del paziente, il pagamento di un ticket composto da una quota fissa più una variabile per ogni minuto di durata dell'operazione. Un paziente ha pagato 250 euro per un intervento di 30 minuti ed un altro 450 euro per uno di 90 minuti. Scrivi la formula per calcolare il costo del ticket a partire dalla durata dell'intervento ed utilizzala per calcolare il costo di una operazione di 45 minuti.

c) Una industria dolciaria produce dei cioccolatini che vende in scatole confezionate da 200 grammi l'una. Per la produzione dei cioccolatini, l'azienda sostiene una spesa fissa mensile di 4.000 euro ed un costo al Kg di 4 euro; ci sono da considerare poi altri 60 centesimi di costo di confezionamento per ogni scatola. Determinare:

1. la formula che esprime il costo mensile per la produzione di $x$ scatole di cioccolatini;
2. la formula che esprime i ricavi della vendita di $x$ scatole di cioccolatini al mese, considerato che il prezzo di ogni scatola è di 5 euro;
3. la formula per il calcolo dell'utile come differenza tra i ricavi ed i costi.



### ESERCIZIO 15 - Esercizio Riassuntivo   

a) L'agenzia di noleggio auto EZ ha dei prezzi alla clientela che, per il noleggio di auto, prevedono una quota fissa al giorno più una quota variabile secondo il numero di chilometri percorsi. Antonio ha noleggiato due auto in due occasioni diverse. La prima volta ha pagato 70 euro per un giorno e 100 Km e la seconda, sempre per un giorno, 120 euro per 350 Km.

1. Scrivi la formula che calcola il costo di noleggio per la clientela.
2. Antonio potrebbe noleggiare anche dall'agenzia A-OK che costa 25 euro al giorno più 0,30 euro al Km. Il noleggio conviene di più con EZ oppure A-OK? 

b) Sempre l'agenzia di noleggio EZ, per la gestione del suo parco automezzi, sostiene dei costi che, per ogni auto, sono la somma di un costo fisso di ammortamento e dei costi di manutenzione che dipendono dai Km percorsi. I costi annui sono ricavabili dal fatto che, dopo 10 anni di utilizzo, il valore di un'automobile acquistata nuova per 30.000 euro ha un valore nullo e per la manutenzione, se si percorrono mediamente 60 Km/giorno per 150 giorni l'anno, si spendono 1.000 euro/anno (ossia 0,111 euro al giorno al Km).

1.  Considerando $x$ giorni di utilizzo l'anno, calcola i costi totali per la gestione di un'auto da 30.000 euro dell'agenzia EZ come somma di costi fissi e costi variabili (in dipendenza del numero dei giorni) annui; fai l'ipotesi di una percorrenza media giornaliera di 60 Km;
2.  Nelle ipotesi del punto 1 e ricavando dalla risposta dell'esercizio a.1) i ricavi giornalieri del noleggio, scrivi la formula del ricavo annuo, supponendo che l'auto sia utilizzata $x$ giorni l'anno;
3.  Scrivi la formula dell'utile annuo come differenza tra i ricavi ed i costi. Disegna la curva dell'utile in un piano cartesiano ed individua il numero minimo di giorni che in un anno l'auto deve essere noleggiata perché non ci sia una perdita ("Punto di Pareggio"), ossia l'intervallo delle $x$ (giorni) in cui l'utile è positivo, detto "Regione dei Profitti" e quello in cui è negativo, detto "Regione delle Perdite".

#### Laboratorio GEOGEBRA

a) Disegna le curve dei costi dei punti b) e c) e rileva, per il punto c.2), quali sono graficamente i criteri che se applicati conducono alle decisioni ottimali per il consumatore.

b) Disegna le curve dei Ricavi-Costi-Utile del punto d) ed individua graficamente le regioni dei profitti, delle perdite ed il punto di pareggio.