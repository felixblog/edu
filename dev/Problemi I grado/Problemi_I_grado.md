
# Problemi di I grado

### ESERCIZIO 1 - Equivalenze I
Esegui le seguenti operazioni facendo prima le equivalenze.

a) 7 Km + 14 m + 12 dam = ............ dam &emsp;  [R. 713,4]  

b) 15 dm + 70 cm - 100 mm = ............ m  &emsp;  [R. 2,1]  

c) 27 dam + 3 200 cm + 2 hm = ............ m  &emsp;  [R. 502]  

d) 0,5 dam + 5 m + 6 cm + 1,6 m = ............ dm  &emsp;  [R. 116,6]  




### ESERCIZIO 2 - Problemi sui numeri
Risolvi i problemi seguenti.

a) Quale è il numero che addizionato alla sua metà ed alla sua terza parte da 33?  

b) Trova un numero che aumentato di 5 è uguale alla propria metà.   

c) Trova due numeri sapendo che la loro somma è 18 e che la differenza tra il maggiore ed il minore è 10.    

d) Trova due numeri sapendo che la loro somma è 18 ed il loro rapporto è 8.  




### ESERCIZIO 3 - Problemi sui rapporti
Risolvi i problemi seguenti.

a) Nel suo testamento, una donna ha lasciato a suo marito 20.000 ed a suo figlio 12.000 euro. Dopo la sua morte, le sue proprietà ammontavano a sole 16.400 euro. Se la legge divide la proprietà in rapporto al lascito testamentario, quanto dovrebbero avere il marito ed il figlio?  &emsp;  [R. 10.250 e 6.150 euro]  

b) L’altezza di un armadio sta all’altezza del soffitto come 7 sta a 10. Calcola l’altezza dell’armadio e la lunghezza della parete che rimane scoperta:
1. se il soffitto è alto 3 metri [R. 210 cm; 90 cm];  
2. se l'armadio è alto 140 cm;
3. se il soffitto è alto h cm.  

c)  Un terzo di un palo è conficcato nel terreno ed un quarto è immerso nell’acqua. Determina la sua lunghezza sapendo che la parte che emerge è lunga 5 metri. &emsp;  [R. 12]  

d)  Una cassa contiene 140 palline tra nere e bianche. Togliendo 1/3 di quelle nere e 2/5 di quelle bianche si porta il numero delle palline nere ad essere doppio di quello delle palline bianche. Quante erano inizialmente le palline dei due colori? &emsp;  [R. 90 e 50]   

d)  Una somma di 1750 euro deve essere divisa tra due persone in proporzione di 3 su 4. Quanto deve ricevere ciascuno?




### ESERCIZIO 4 - Problemi su sconti e percentuali
Risolvi i seguenti problemi

a) Un vecchio video game è stato ribassato da 48 a 18€. Quale è la percentuale di sconto?  

b) Un oggetto è costato 120 euro; poiché si era ottenuto uno sconto del 25%, qual era il costo iniziale dell’oggetto?  

c) Un supermarket propone una offerta del tipo “prendi 3 e paghi 2” su di un certo tipo di pasta, così che ogni tre pacchi acquistati di pasta ne paga due. Quale è lo sconto unitario per i clienti che usufruiscono di questa promozione?  

d) Maria vende un immobile al prezzo di € 84 000, superiore del 5% rispetto al prezzo che aveva pagato per acquistarlo. Quanto era costato l’immobile?          [R. € 80 000]




### ESERCIZIO 5 - Problemi sulla rappresentazione dell'età I
Rappresenta l’età indicata sulla base dell’età attuale.

a) Tra 10 anni se adesso ha x anni;  &emsp;  [R. x + 10]  

b) 10 anni fa se adesso ha x anni;  &emsp;  [R. x-10]  

c) Tra y anni se l’età attuale è 40 anni;  &emsp; ; [R. x+40]  

d) y anni fa se attualmente ha 40 anni;  &emsp;  [R. 40-y]   

e) y anni fa se ora ha p anni.  &emsp;  [R. p-y].




### ESERCIZIO 6 - Problemi sulla rappresentazione dell'età II
Trova l’età di una persona (in anni) in ciascuna delle seguenti situazioni.

a) Tra 5 anni se aveva 20 anni 10 anni fa.  

b) Tra y anni se aveva 30 anni 5 anni fa.  

c) 5 anni fa se avrà venti anni tra y anni.




### ESERCIZIO 7 - Problemi sull'età
Risolvi i seguenti problemi.

a) Luca ha 53 anni e sua figlia ne ha 21. Fra quanti anni l’età di Luca sarà i 5/3 dell’età di sua figlia?  

b) La differenza fra l’età di Paolo e quella di Marco è di 15 anni. Quanti anni ha Paolo, sapendo che Marco ne ha il doppio?  

c) Tre sorelle hanno una età complessiva pari a 75 anni. La maggiore delle tre ha una età pari ai tre mezzi dell’età della minore delle tre. La sorella di mezzo ha cinque anni in meno della sorella maggiore. Quanti anni ha la sorella maggiore?




### ESERCIZIO 8 - Problemi sul lavoro, caso di lavoro insieme
Risolvi i seguenti problemi.

a) Giacomo dipinge una parete in 3 ore. Giovanni fa lo stesso lavoro in 5 ore. Quanto impiegherebbero se lavorassero insieme?  

b) Lavorando insieme, la stampante A e la stampante B finirebbero il compito in 24 minuti. La stampante A da sola finirebbe la stampa in 60 minuti. Quante pagine dovrebbero essere stampate se la stampante B stampa 5 pagine al minuto in più rispetto ad A?  

c) In a giorni 16 operai costruiscono un prefabbricato; in quanti giorni farebbero lo stesso lavoro 12 operai? [R. 4/3 a]  

d) Sei operaie confezionano 120 paia di guanti in 20 giorni. Quanti giorni occorrono a 3 operaie per confezionare 30 paia di guanti dello stesso tipo? [R. 10].



### ESERCIZIO 9 - Problemi sul lavoro, caso di più unità
Risolvi i seguenti problemi.

a) In una fabbrica ci sono 2 macchine, la prima produce 10 pezzi all’ora, la seconda 7 pezzi all’ora.
Le due macchine hanno prodotto in tutto 191 pezzi lavorando complessivamente 23 ore. Determina il numero dei pezzi prodotti dall’una e dall’altra macchina.  

b) I dipendenti di una azienda ricevono uno stipendio medio mensile di € 1300. Poiché l’azienda aumenta la produzione, vengono assunti nuovi dipendenti pari al 14% del personale e viene concesso un aumento di stipendio del 4% a tutti. Se mensilmente l’azienda spende ora 231.192 euro, quanti erano inizialmente i dipendenti? [R. 150]




### ESERCIZIO 10 - Problemi sul moto e sulla velocità
Risolvi i seguenti problemi.

a) Due aerei decollano dallo stesso aeroporto nello stesso istante e volano in direzioni opposte. La velocità dell’aereo più veloce è di 100 Km/h superiore a quella del più lento. Dopo 5 ore di volo i due distano 2000 Km. Trova la velocità di ciascun aereo.  

b) Una moto parte da Napoli verso Roma nello stesso istante in cui un’altra moto parte da Roma verso Napoli. La moto da Napoli viaggia ad una velocità di 40 Km/h mentre l’altra a 20 Km/h. Se la distanza tra le due città è di 150 Km quanto tempo impiegheranno I due mezzi per incontrarsi e quale distanza avranno percorso?  

c) Un viaggiatore impiega 12 ore per un tragitto di andata e ritorno, con una velocità di 20 Km/h per l’andata e 30 Km/h per il ritorno. Trova la durata (in ore) del viaggio.  

d) Un postino che viaggia a 30 Km/h è in viaggio da 3 ore. Un altro postino, inviato per raggiungerlo, viaggia a 50 Km/h. Quanto impiegherà il secondo per raggiungere il primo? Quale distanza coprirà?  

e) Una cisterna viene riempita da un primo rubinetto in 5 ore. In quante ore viene riempita da un secondo rubinetto se i due rubinetti, aperti insieme, la riempiono in 4 ore? (Indica con X il numero di ore richiesto e determina la percentuale di cisterna che ogni rubinetto riesce a riempire ogni ora). [R. 20 ore]



### ESERCIZIO 11 - Problemi su interesse ed investimenti I
Scrivi l’espressione che rappresenta l’interesse maturato in un anno da ogni capitale e semplifica.

a) 2000€ al 5%; &emsp; [R. 200€]     

b) (C + 200)€  al 6%;   &emsp;   [R. 12€ + 0,06C€]  

c) C€ al 5% più 2C€ al 5%; &emsp;   [R. (3/20)C€]  

d) C€ al 3% e (2C — 400)€ al 6%; &emsp;  

e) C€ al 7%, 2C€ al 5% e  0.07C al 3%; 

&emsp;

### ESERCIZIO 12 - Problemi su interesse ed investimenti II
Risolvi i seguenti problemi.

a) Il signor Wong ha investito due somme di denaro che stanno tra di loro nel rapporto di 5 a 3. La prima somma è stata investita al tasso del 4% e la seconda al tasso del 2%. L’interesse annuale della prima eccede quello della seconda di 112 euro. Quali sono stati i due investimenti? [R. 16.800, 28-000]  

b) La signora Mueller ha investito una somma complessiva di 4000 euro. Su di una parte ha guadagnato il 4% mentre sulla rimanente ha perso il 3%. Sommando guadagni e perdite il suo reddito dell’anno è stato di 55 euro. Trova l’ammontare dei due capitali. [R. 2500, 1500]  

c) Il signor Black ha investito 3000 euro al tasso del 3% e 1000 euro al tasso del 4%. Quanto deve investire al tasso del 6% in modo che il suo ricavato annuo sia del 5% dell’intero investimento?



### ESERCIZIO 13 - Problemi su monete e miscele, caso delle monete
Trova il valore complessivo di monete e francobolli nei casi seguenti:

a) 3 centesimi e 5 pezzi da 10 centesimi (in centesimi);  

b) 3 centesimi e 5 pezzi da 10 centesimi (in euro);  

c) q monete da 25 centesimi 7 centesimi (in centesimi).



### ESERCIZIO 14 - Problemi su monete e miscele, caso delle miscele I
Scrivi l’espressione del valore totale della merce in centesimi e semplifica (ricorda di trasformare tutte le grandezze nella stessa unità di misura).

a) n Kg di caffè del costo di ¢ 90 l’etto e (n + 3) Kg di caffè del costo di € 1,05 il Kg;  

b) 3 Kg di te al costo di € 1,50 l’etto ed n Kg al costo di € 1,75 al Kg;  

c) n francobolli del costo di ¢ 35 ciascuno e 20 – n francobolli del costo di ¢ 50 l’uno;  

d) x dozzine di matite del valore di ¢ 20 l’una e 3 dozzine a ¢ 60 la dozzina.



### ESERCIZIO 15 - Problemi su monete e miscele, caso delle miscele II
Risolvi i seguenti problemi.

a) Un venditore di caffè ha creato una miscela di due caffè del valore rispettivamente di 0,23 e 1,20 euro al Kg.  
La miscela di 30 Kg ha un valore di 1,02 euro al Kg. Quanti Kg di ciascun caffè ha utilizzato?  

b) In una fattoria vi sono tra maiali e galline 45 animali. Quanti sono i maiali e quante le galline sapendo che la somma complessiva delle zampe è 116? [R. 32 galline e 13 maiali]



### ESERCIZIO 16 - Problemi vari
Risolvi i seguenti problemi.

a) Una botte contiene 80 litri di vino che vengono versati in 44 bottiglie, parte da 2 litri e parte da 1 litro e mezzo. Quante sono le bottiglie da 1 litro e mezzo e quante quelle da 2 litri? [R. 16 e 28]  

b) Un treno parte completo dalla stazione A; alla stazione B scendono 42 passeggeri e ne salgono 1/24 di quelli rimasti; nella successiva stazione C scendono 75 passeggeri e ne salgono 3/5 di quelli rimasti più altri 2. Sapendo che alla partenza da C il treno e di nuovo completo, determina quanti passeggeri stanno sul treno. [R. 282]  

c) Per l’ingresso a uno spettacolo, ogni adulto paga 5 euro in più rispetto a un bambino. Determina il prezzo del biglietto ridotto sapendo che 20 bambini e 30 adulti pagano 15 euro di meno di quello che pagano 40 bambini e 15 adulti. [R. 12 euro]